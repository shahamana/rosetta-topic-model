<CHAPTER ID="005">
Velkomstord
<SPEAKER ID="010" NAME="Formanden">
I dag er det mig en stor glæde at kunne byde velkommen til en delegation fra Det Panafrikanske Parlament. Som bekendt er Det Panafrikanske Parlament for Den Afrikanske Union, hvad Europa-Parlamentet er for EU.
<P>
Det er mig især en glæde at byde Marwick Khumalo og hans parlamentariske kolleger velkommen her i dag, da det giver mig mulighed for at takke ham og hans kolleger og dermed også formanden for Det Panafrikanske Parlament, Gertrude Mongella, for den modtagelse, jeg fik i oktober 2008 under mit besøg i Det Panafrikanske Parlament, samt for indbydelsen til at tale under Det Panafrikanske Parlaments plenarmøde.
<P>
Igen vil jeg gerne byde alle velkommen. Jeg er utrolig glad for, at delegationen er til stede her i dag.
<P>
(Bifald)
