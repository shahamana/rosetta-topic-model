<CHAPTER ID="005">
Støtte til styrkelse af EU's forbud mod "finning" af hajer - Øget støtte fra EU til breddeidrætten - En EU-strategi for hjemløshed (skriftlige erklæringer) 
<SPEAKER ID="997" NAME="Formanden">
Skriftlige erklæringer 0071/2010, 0062/2010 og 0061/2010 er blevet underskrevet af et flertal her i Parlamentet og vil derfor i medfør af forretningsordenens artikel 123, stk. 3 og 4, blive fremsendt til adressaterne og offentliggjort i de vedtagne tekster for dette møde sammen med underskrivernes navne.
<SPEAKER ID="110" NAME="Seán Kelly" AFFILIATION="PPE">
(EN) Fru formand! På vegne af mine medunderskrivere, Ivo Belet, Hannu Takkula, Mary Honeyball og Joanna Senyszyn, vil jeg gerne takke medlemmerne for at have underskrevet denne erklæring. Det var væsentligt, at næsten 50 % af underskriverne var kvinder, så jeg vil gerne takke dem hjerteligt for deres samarbejde og også rette en særlig tak til Joanna Senyszyn. Hun har udført et solidt stykke arbejde, og hun vil måske selv sige et par ord.
<P>
Så tak alle sammen og hav det sjovt og lav masser af sport i julen.
<SPEAKER ID="111" NAME="Formanden">
Næste punkt på dagsordenen er skriftlig erklæring 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Fru formand, mine damer og herrer! Det er med nogen sindsbevægelse, at jeg på vegne af mine kolleger fru Thomsen, fru Lynne, fru Figueiredo og hr. Protasiewicz, gerne vil sige hjertelig tak for deres støtte til skriftlig erklæring 61/2010 om en EU-strategi for hjemløshed.
<P>
I dag fremlægger Kommissionen sit flagskibsinitiativ - en europæisk platform mod fattigdom og udstødelse - men denne erklæring sender et kraftigt budskab fra Parlamentet til Kommissionen og medlemsstaterne.
<P>
Tiden er ikke længere inde til blot at tale. Tiden er nu inde til at handle. Specifikke forslag kan nu gennemføres. Lad os sikre os, at vi har sat en stopper for husvilde inden 2015.
<P>
Jeg ønsker alle en glædelig jul, og jeg tror, vi vil komme godt fra start næste år.
<P>
(Bifald)
<SPEAKER ID="113" NAME="Formanden">
Hr. Besset har bedt om ordet. Værsgo.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Fru formand! På vegne af mine tre kolleger, fru Pietikäinen, fru Sârbu og hr. Davies, vil jeg gerne rette en hjertelig tak til de 410 medlemmer af Europa-Parlamentet, der har underskrevet skriftlig erklæring 71/2010 om støtte til styrkelse af EU's forbud mod "finning" af hajer, som vi har fremlagt.
<P>
Denne sårbare art er som mange andre udsat for en veritabel massakre i havet på grund af finning, og bortsmidning af kroppene i havet efter lemlæstelsen.
<P>
Tak for den overvældende støtte til denne skriftlige erklæring. Den sender et stærkt signal til Kommissionen om at indføre en styrkelse af reglerne om beskyttelse af denne art.
<P>
(Bifald)
