<CHAPTER ID="008">
Meddelelse fra formanden
<SPEAKER ID="102" NAME="Formanden">
Så, mine damer og herrer! Nu kommer Strasbourg-erklæringen: Parlamentets Præsidium drøftede sagen i går. Det pågår stadig visse reparationsarbejder i Strasbourg. Præsidiet traf i går aftes - også på forslag af hr. Fazakas - enstemmigt en beslutning, som vi vil offentliggøre, nu hvor Formandskonferencen har fået kendskab til den: September II-mødet kommer også til at finde sted her i Bruxelles.
<P>
(Bifald)
<P>
Ja, glæd Dem ikke for tidligt! Det er blevet konstateret, at det regner ind flere steder her i bygningen. Det er man også ved at undersøge. Vi ønsker den samme sikkerhedsstandard her i Bruxelles som i Strasbourg, og De kan være sikker på, at sikkerheden har førsteprioritet i alle tilfælde.
<P>
De sagkyndiges afsluttende vurdering finder ifølge den nuværende plan sted den 22. september. Så er der også tilstrækkelig tid til at træffe beslutning om oktobermødet. Jeg ønsker Dem et sikkert og godt ophold her i Bruxelles og lige nu og her: velbekomme!
