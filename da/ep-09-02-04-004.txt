<CHAPTER ID="004">
Prioriteringerne i bekæmpelsen af Alzheimers sygdom (skriftlig erklæring): se protokollen
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
(SV) Fru formand! Jeg håber, at hele Parlamentet nu lytter efter. I løbet af mødeperioden i januar vedtog vi enstemmigt en beslutning om Afrikas Horn. Den indeholdt et særskilt afsnit, hvori det hed, at Dawit Isaak skulle frigives. Dawit Isaak er nu meget syg, og jeg vil anmode formanden om at skrive til Eritreas myndigheder.
<P>
Nyhederne om hans sygdom er blevet bekræftet af flere kilder og nævnes i dag i de svenske medier. Situationen er ekstremt alvorlig og desperat, og jeg vil minde Dem om, at Dawit Isaak er en svensk-eritreisk journalist, der har været fængslet uden retssag siden 2001. Hans helbredsproblemer er så alvorlige, at han holdes indespærret i et militærhospital, og jeg frygter for hans liv.
<P>
Jeg appellerer til, at De støtter frigivelsen af Dawit Isaak.
<P>
(Bifald)
<SPEAKER ID="088" NAME="Formanden">
Eva-Britt Svensson! Jeg kan bekræfte, at formanden vil foretage denne henvendelse.
