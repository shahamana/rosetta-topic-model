<CHAPTER ID="007-31">
31. Decharge 2005: Sektion I, Europa-Parlamentet (afstemning) 
<P>
Betænkning af Staes
<P>
Før afstemningen om ændringsforslag 7
<SPEAKER ID="164" NAME="Edith Mastenbroek" AFFILIATION="PSE">
(EN) Hr. formand! Jeg har en bemærkning til forretningsordenen i henhold til forretningsordenens artikel 166 og 71. Jeg vil gøre Parlamentet opmærksom på, at der, ud over hr. Fjellners ændringsforslag, hvor der anmodes om oplysninger om udgifterne ved at drive Parlamentets tre arbejdssteder, i punkt 83 i den oprindelige tekst også blev opfordret til en specificering af de miljømæssige konsekvenser. PPE-DE-Gruppens ændringsforslag 7D bør udgå.
<P>
Før afstemningen om punkt 77
<SPEAKER ID="166" NAME="Daniel Caspary" AFFILIATION="PPE-DE">
(DE) Hr. formand! Jeg er ikke helt sikker på det her, men jeg er bange for, at der ikke blev stemt om punkt 75. De sagde, at vi skulle stemme om punkt 76, men skærmen viste punkt 75. Så sagde De, at vi skulle stemme om punkt 77, men skærmen viste punkt 76. Jeg vil anmode Dem om at afklare denne usikkerhed.
<SPEAKER ID="167" NAME="Formanden">
Jeg mener, at det hele fandt sted efter forskrifterne. Vi stemte først om punkt 75, som blev vedtaget. Herefter stemte vi om punkt 76 - også ved navneopråb - og dette punkt blev vedtaget. Først nu siger jeg, at vi skal stemme om punkt 77, hvilket vi skal gøre ved navneopråb. Jeg erklærer afstemningen for påbegyndt.
