<CHAPTER ID="014">
Ændring af dagsordenen
<SPEAKER ID="386" NAME="Formanden">
Mine damer og herrer! Som formand skal jeg læse en meddelelse for Dem, hvori der står, at Udvalget om Udenrigsanliggender på sit møde mandag den 9. marts vedtog et beslutningsforslag om forværringen af den humanitære situation i Sri Lanka, og at udvalget i lyset af denne foruroligende situation anmodede om, at beslutningsforslaget blev sat på dagsordenen for den nuværende mødeperiode jf. forretningsordenens artikel 91.
<P>
Beslutningsforslaget vil blive betragtet som vedtaget, medmindre mindst 40 medlemmer skriftligt gør indsigelse senest kl. 12 middag i morgen, onsdag, i hvilket tilfælde det vil blive taget op til forhandling og afstemning i den nuværende mødeperiode.
