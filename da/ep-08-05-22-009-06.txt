<CHAPTER ID="009-06">
6. Forhandlinger mellem EU og USA om undtagelser fra visumregler (afstemning)
<P>
Før afstemningen om punkt 1
<SPEAKER ID="099" NAME="Stavros Lambrinidis">
, for PSE-Gruppen. - (EN) Hr. formand! Jeg vil gerne stille et ændringsforslag til punkt 1 og tilføje ordet "bl.a.", så den lyder: "mener, at enhver form for direkte eller indirekte forskelsbehandling mellem europæiske borgere, der udøves bl.a. på grundlag af nationalitet, bør forbydes".
<P>
Før afstemningen om ændringsforslag 8
<SPEAKER ID="101" NAME="Urszula Gacek">
for PPE-DE-Gruppen. - (EN) Hr. formand! Ændringsforslaget fremgår af afstemningslisten i sin fulde ordlyd. Det retter i bund og grund op på en faktuel fejl, der blev påpeget af vores græske kolleger. Det vedrører tærsklen for visumafslag, der danner grundlag for fortsat at udelukke en række lande fra visumfritagelse. I Grækenlands tilfælde er satsen for visumafslag kun 1 % af ansøgningerne, og vi retter således op på en faktuel fejl, og jeg anmoder medlemmerne om at støtte dette ændringsforslag.
<P>
(Parlamentet vedtog det mundtlige ændringsforslag)
