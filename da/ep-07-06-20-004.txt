<CHAPTER ID="004">
Undertegnelse af retsakter vedtaget efter den fælles beslutningsprocedure: se protokollen
<SPEAKER ID="078" NAME="Marco Cappato" AFFILIATION="ALDE">
(IT) Hr. formand! I artikel 28 i vores forretningsorden står der, at spørgsmål, som vedrører Præsidiets arbejde, skal besvares inden for en frist på 30 dage, efter at de er blevet stillet.
<P>
For ca. tre måneder siden, nemlig den 28. marts, stillede jeg et spørgsmål om de udtalelser, som kardinal Angelo Scola kom med i parlamentsformandens påhør. Kardinalen sagde, at det ikke er hensigtsmæssigt, at Europa-Parlamentet hele tiden udtaler sig om emner som ægteskabet, familien og livet. Efter dette angreb på Parlamentet besluttede jeg at stille det pågældende spørgsmål, og efter min mening er det vigtigt, at Parlamentets formandskab forsvarer Parlamentet og dets beslutninger mod angreb fra en fremmed stat som Vatikanet.
<SPEAKER ID="079" NAME="Formanden">
Hr. medlem! Hvis det er, som De siger - og det tvivler jeg ikke på - så skal De naturligvis have et svar. De dygtige mennesker her vil undersøge sagen, så De får et svar.
