<CHAPTER ID="007-08">
8. Reformerne i den arabiske verden (afstemning) 
<P>
Betænkning af Rocard
<P>
Før afstemningen om ændringsforslag 19
<SPEAKER ID="100" NAME="Marco Cappato" AFFILIATION="ALDE">
(IT) Hr. formand! Jeg foreslår, at sætningen "fuld respekt, herunder retlig respekt, for forskellige seksuelle orienteringer" ændres til "fuld respekt og ikkediskrimination for forskellige seksuelle orienteringer".
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 14
<SPEAKER ID="102" NAME="Marco Cappato" AFFILIATION="ALDE">
(IT) Hr. formand! Jeg foreslår, at udtrykket "palæstinensisk stat" erstattes med "demokratisk palæstinensisk stat".
<P>
(Parlamentet vedtog det mundtlige ændringsforslag)
<SPEAKER ID="104" NAME="Véronique De Keyser" AFFILIATION="PSE">
(FR) Hr. formand! Min gruppe protesterer ikke imod det mundtlige ændringsforslag, men vi kan ikke tilslutte os ændringsforslag 14, selv efter at det er ændret med det mundtlige ændringsforslag.
<P>
Før afstemningen om ændringsforslag 20
<SPEAKER ID="106" NAME="Marco Cappato" AFFILIATION="ALDE">
(FR) Hr. formand! Dette er blot en sproglig præcisering, da det er den franske version, der har gyldighed. Således erstatter ordene "verdslige islamister" ikke ordene "moderate islamister", men de skal betragtes som en tilføjelse.
<P>
Før afstemningen om ændringsforslag 21
<SPEAKER ID="108" NAME="Véronique De Keyser" AFFILIATION="PSE">
(FR) Hr. formand! Hr. Cappato har stillet et mundtligt ændringsforslag, med hvilket han anmoder om i det store og hele at sikre adskillelse af kirke og stat. Vi anmoder om at tilføje følgende som et mundtligt ændringsforslag:
<P>
(EN) "som det bør være tilfældet i ethvert demokrati".
<P>
(FR) Selv om man i islam blander politik og religion, er der også i Europa lande, hvor kirke og stat ikke er adskilt.
<P>
(Bifald fra venstre)
<SPEAKER ID="111" NAME="Antonio Tajani" AFFILIATION="PPE-DE">
(IT) Hr. formand! Hr. Cappatos ændringsforslag drejer sig om adskillelse af politisk og religiøs magt. Det drejer sig om lande i den arabiske verden, ikke om lande i Europa. Hvis ændringsforslaget vedrører landene i den arabiske verden, er vi enige, for når vi taler om kirken, tænker vi udelukkende på den katolske eller den protestantiske kirke.
<P>
Dette ændringsforslag vedrører religiøs magt og politisk magt, og det bør præciseres, at vi kunne refererer til disse to ting, for jeg synes, at jeg i fru de Keysers ord anede et forsøg på at indføre irrelevante ting i denne betænkning.
<SPEAKER ID="112" NAME="Formanden">
Fru De Keysers ændringsforslag introducerer en sætning af universelt omfang. Der står "i ethvert demokrati". Derfor er ændringsforslagets hensigt af universelt omfang.
<SPEAKER ID="113" NAME="Marco Cappato" AFFILIATION="ALDE">
(IT) Hr. formand! Personligt er jeg meget tilfreds med fru de Keysers ændringsforslag, hvis indhold efter min opfattelse mere eller mindre bør tages for givet. Hvis det ikke bliver det, er der så meget desto mere grund til at stille dette ændringsforslag.
<SPEAKER ID="114" NAME="Antonio Tajani" AFFILIATION="PPE-DE">
(IT) Hr. formand! Jeg mener, at vi alle sammen har ret til at tale i Parlamentet for at give udtryk for vores idéer og få klare oplysninger i de tekster, vi er ved at vedtage.
<P>
I den originale tekst lyder hr. Cappatos ændringsforslag på italiensk "anche garantendo l'indipendenza e la separazione delle istituzioni e del potere politico dalle autorità religiose" - "bl.a. ved at sikre institutionernes og den politiske magts uafhængighed og adskillelse fra de religiøse myndigheder". Sådan lyder teksten, men vi taler om kirke og stat. Ordene er "politisk magt" og "religiøse myndigheder".
<P>
(Parlamentet forkastede det mundtlige ændringsforslag)
<SPEAKER ID="116" NAME="Véronique De Keyser" AFFILIATION="PSE">
(FR) Hr. formand! Jeg vil blot anmode min gruppe om under disse omstændigheder at stemme imod.
