<CHAPTER ID="007-05">
5. Forberedelse af FN's klimakonference i København (afstemning)
<SPEAKER ID="096" NAME="Satu Hassi" AFFILIATION="Verts/ALE">
(EN) Hr. formand! I forbindelse med afstemningen om ændringsforslag 43 og 54 mener min gruppe, at afstemningsrækkefølgen er forkert.
<P>
Vedtagelsen af ændringsforslag 43 bør ikke betyde, at ændringsforslag 54 falder, for 54 indeholder ting, som ikke er omhandlet i 43.
<P>
Hvis noget af dette får et andet ændringsforslag til at falde, så bør der stemmes om 54 først og derefter om 43.
<P>
Det er ikke den første afstemning, men en afstemning på side to. Jeg ville blot gerne sige det, så De ved det, når vi kommer til det punkt i afstemningen.
<SPEAKER ID="097" NAME="Formanden">
Vil en repræsentant fra udvalget kommentere dette? Måske hr. Leinen? Foreslår De at ændre afstemningsrækkefølgen? Jeg skal sige, at vi ikke forventede denne ændring. Der er ikke blevet fremsat et sådant forslag.
<SPEAKER ID="098" NAME="Jo Leinen" LANGUAGE="DE">
Hr. formand! Ja, fru Hassi har ret. Vi kan anvende den rækkefølge, som hun har foreslået.
<SPEAKER ID="100" NAME="Markus Ferber" AFFILIATION="PPE">
(DE) Hr. formand! Tolken henviste netop nu til artikel 20 og ikke artikel 22, hvilket gør det vanskeligt at vide, hvad De mener. Jeg håber derfor, at tolkene nu vil oversætte de polske tal korrekt.
<SPEAKER ID="101" NAME="Formanden">
Det var muligvis min fejl. Jeg beklager.
<SPEAKER ID="102" NAME="Jo Leinen" AFFILIATION="S&amp;D">
(DE) Hr. formand! Det bliver en officiel delegation, som repræsenterer Parlamentet i København. De deltager også, og vi er for første gang ikke nødt til at leje et kontor i byen, men vil være officielt repræsenteret på EU-standen. Det er positivt, og vi er taknemmelige. Artikel 61 er således unødvendig.
<P>
Lissabontraktaten sikrer ikke blot, at Parlamentet vil blive hørt i forbindelse med indgåelsen af internationale traktater; det skal også godkende dem. Det er starten på en ny æra for os, og vi anmoder derfor i overensstemmelse med artikel 60 om at få lov til at deltage i EU-koordinationsmøder frem for at stå uden for døren. Kommissionen skal behandle os på samme måde, som den behandler Rådet, når den informerer os om traktatforhandlinger, og vi anmoder om, at den begynder på det i forbindelse med Kyotoaftalen. Det er vores henstilling til Kommissionen. Måske fru Reding vil sige noget i den forbindelse?
<P>
(Bifald)
<SPEAKER ID="103" NAME="Viviane Reding" LANGUAGE="DE">
Hr. formand! Jeg har forstået budskabet, og jeg vil viderebringe det til kommissionsformanden og de øvrige kommissærer.
<SPEAKER ID="104" NAME="Jeanine Hennis-Plasschaert" AFFILIATION="ALDE">
(EN) Hr. formand! Jeg vil gerne bede Dem om at lade det gå lidt hurtigere, for hvis vi fortsætter med denne hastighed, ender vi med at stemme til midnat.
