<CHAPTER ID="001">
Åbning af mødet
<SPEAKER ID="005" NAME="Edit Herczog" AFFILIATION="S&amp;D">
(EN) Hr. formand! I går diskuterede vi budgettet. Det blev klart under forhandlingen, at de relevante tjenestegrene ikke havde modtaget betænkningen fra Udvalget om Industri, Forskning og Energi (ITRE). Vi undersøgte problemet. Betænkningen blev færdiggjort og fremsendt på korrekt vis, så der er sandsynligvis sket nogle procedurefejl.
<P>
Det er ikke så vigtigt at finde ud af, hvem der er ansvarlig, og hvad der præcis er sket. Det er derimod vigtigt at sikre, at vores betænkning, der også var vores udgangspunkt for trepartsforhandlingen, og som repræsenterede den største forskel i forhold til Rådets dokument, fremsendes og vedlægges Rådets officielle dokumenter. Derfor har jeg taget den med for at give den til Dem og Rådet. Vi beder Dem sikre, at ITRE-udvalgets forslag, som blev enstemmigt vedtaget, modtages rettidigt af Rådet. Mange tak for Deres støtte i denne situation.
<SPEAKER ID="006" NAME="Formanden">
Vi gør, som De ønsker. Det er fremragende. Drøftelserne starter fantastisk i dag!
