<CHAPTER ID="008-10">
10. Syvende rammeprogram for FTUD (afstemning)
<P>
Før afstemningen
<SPEAKER ID="095" NAME="Giles Chichester " LANGUAGE="EN">
Jeg vil blot informere Parlamentet om, at kompromispakken af ændringsforslag i første blok og ændringsforslag 15 repræsenterer et kompromis, der var resultatet af hårde forhandlinger med Rådet og Kommissionen. Jeg vil opfordre mine kolleger til at stemme for pakken og imod ethvert andet ændringsforslag uanset dets indhold eller kvaliteter, fordi vi har en aftale, der gør det muligt at komme videre med rammeprogrammet og få det gennemført i januar måned. En vedtagelse af ethvert andet ændringsforslag kan bringe dette i fare ved at genåbne proceduren, hvilket vil være meget bekymrende for forskningsmiljøet.
<P>
(Bifald)
<SPEAKER ID="096" NAME="Carlo Casini" AFFILIATION="PPE-DE">
(IT) Hr. formand, mine damer og herrer! Jeg har stillet to ændringsforslag, 47 og 48. Hvad angår det andet, 48, er den fælles holdning imidlertid blevet rettet i tråd med hensigten med dette ændringsforslag. Jeg er således tilfreds, eftersom det ikke giver mening at stemme om et ændringsforslag, som allerede er blevet accepteret.
<P>
Anden del af det andet ændringsforslag er blevet erklæret ugyldigt, fordi den specificerer datoen i dag, den 30. november, som deadline for ødelæggelse af embryoner, der anvendes til udvinding af stamceller. Jeg er ikke enig i erklæringen om ugyldighed, som jeg desværre ikke kan stille noget op imod. Hvad der resterer af artiklen er erstatningen af ordet "udvinding", som forekommer i den fælles holdning, med ordet "brug", som Parlamentet foreslog under førstebehandlingen.
<P>
Det er imidlertid et mindre vigtigt spørgsmål, nu hvor kommissæren i aftes har udtalt, at Kommissionen under hele programmets udviklingsfase vil acceptere ordet "brug" og ikke ordet "udvinding", hvilket i praksis betyder, at den ikke vil give midler til forskning i ødelæggelse af embryoner. Det mener jeg er et forslag, som fortjener støtte. Derfor vil jeg på nuværende tidspunkt sige, at vi ikke bør insistere på afstemningen, hvis de medlemmer, der har underskrevet ændringsforslaget, er enige.
<SPEAKER ID="097" NAME="Vittorio Prodi" AFFILIATION="ALDE">
(IT) Hr. formand, mine damer og herrer! Jeg henviser til hr. Casinis tale og til det ændringsforslag, som jeg selv og andre har stillet, ændringsforslag 49. Hr. Potočnik kom i aftes med vidtgående forsikringer angående Kommissionens erklæring, som jeg er tilfreds med, og jeg mener derfor ikke, det er nødvendigt at insistere på det pågældende ændringsforslag. Det er min mening om sagen, men hvis der er andre, der er berørt, kan de naturligvis insistere på det.
<SPEAKER ID="098" NAME="Philippe Busquin" AFFILIATION="PSE">
(FR) Hr. formand! Jeg tror, at det er nødvendigt at vende tilbage til hr. Chichesters forslag. Vi skal stemme om pakken som helhed, og visse personers fortolkning af Kommissionens svar er ikke korrekt. Kommissionen har udtrykt sig meget klart. Den sagde, at den ville anvende aftaleprotokollen, som er en erklæring, der er vedføjet som bilag, og som har til formål at sikre, at forskning i overskydende embryonale stamceller finder sted på meget strenge etiske betingelser. Det er derfor ikke et spørgsmål om at genåbne en debat. Det er det samme hver gang, og jeg mener, at vi skal tilslutte os hr. Chichesters forslag.
<P>
(Bifald)
<SPEAKER ID="099" NAME="Hiltrud Breyer" AFFILIATION="Verts/ALE">
(DE) Hr. formand! Efter hr. Busquins indlæg har vi faktisk et problem. Kommissionen kom i går med en klar udtalelse, som hr. Casini og hr. Prodi henviste til. Det drages nu i tvivl af hr. Busquin. Hr. Prodi og hr. Casini har antydet, at de vil trække deres ændringsforslag tilbage. Før denne afstemning finder sted, har vi brug for en bekræftelse. Derfor vil jeg bede om, at vi endnu en gang giver ordet til hr. Potočnik, og at han gentager sin erklæring fra i går.
<P>
(Protest)
<P>
Hr. formand, mine damer og herrer, der ligger forskellige udtalelser, og vi må dog være i stand til at foretage en afstemning, hvor det er klart for alle, hvad vi henviser til.
<SPEAKER ID="100" NAME="Formanden">
Tak, fru Breyer. Forslaget er enkelt. Hr. Casini har trukket sine ændringsforslag tilbage. Han har fremsat sin politiske erklæring. Hr. Prodi og hr. Busquin har gjort deres holdninger klar. Alle forstår, at Parlamentet ønsker at fortsætte på basis af afstemningerne under ét, og det gør vi nu.
