<CHAPTER ID="008-13">
13. Maksimalt tilladte niveauer for radioaktivitet i levnedsmidler og foder som følge af nukleare ulykker eller andre tilfælde af strålingsfare (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Fru formand! Jeg vil gerne have ført til protokols, at afstemningen fandt sted umiddelbart efter den foregående afstemning, og jeg vil derfor gerne have ført til protokols, at jeg stemmer imod. Selv om jeg ikke kunne stemme, stemmer jeg imod.
<P>
Jeg vil også gøre Parlamentet opmærksom på, at dette beslutningsforslag om EU-patentet afhænger af en afgørelse fra Domstolen, som forventes den 8. marts. Jeg ville derfor foreslå, at Parlamentet udsatte afstemningen om EU-patentet, til Domstolen har afsagt dom om spørgsmålet om kompetence med hensyn til sprogreglerne.
<P>
Jeg vil gerne have dette ført til protokols.
<SPEAKER ID="147" NAME="Ivo Belet" AFFILIATION="PPE">
(EN) Fru formand! Dette er et mundtligt ændringsforslag om kompensation til landmænd, og jeg vil gerne takke fru Rivasi for initiativet. Det lyder således: "Kommissionen skal senest i marts 2012 forelægge Europa-Parlamentet og Rådet en rapport om hensigtsmæssigheden af en kompensationsmekanisme for landmænd, hvis levnedsmidler er blevet radioaktivt forurenet ud over de maksimalt tilladte niveauer og ikke kan sælges. Denne mekanisme bør bygge på princippet om, at forureneren betaler. Rapporten skal eventuelt ledsages af et lovgivningsforslag om oprettelsen af denne mekanisme". Dette er et fælles forslag fra fem politiske grupper.
<SPEAKER ID="149" NAME="Formanden">
Afstemningstiden er afsluttet.
