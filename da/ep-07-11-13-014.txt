<CHAPTER ID="014">
Velkomstord
<SPEAKER ID="232" NAME="Formanden">
Vi har den fornøjelse at byde velkommen til en EFTA-delegation på tilhørerpladserne i dag, under ledelse af Katrín Júlíusdóttir, med medlemmer fra Island, Norge og Liechtenstein og observatører fra Schweiz.
<P>
Delegationen besøger Parlamentet som en del af det 29. møde i Det Blandede Parlamentariske Udvalg for EØS, som afholdes her i Strasbourg den 14. og 15. november.
<P>
Jeg ønsker medlemmerne held og lykke med EØS-aftalen og med fremtidsudsigterne for området, energispørgsmål og klimaændringer, samt deres samtaler med kommissær Borg om EU's havpolitik, som står på dagsordenen for drøftelserne.
<P>
Det glæder mig også meget, at de har besluttet at aflægge Europa-Parlamentet et besøg under vores møde.
<P>
Jeg takker Dem alle og byder Dem velkommen her i dag.
<P>
(Bifald)
