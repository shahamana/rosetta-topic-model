<CHAPTER ID=1>
Genoptagelse af sessionen
<SPEAKER ID=1 NAME="Formanden">
Jeg erklærer Europa-Parlamentets session, der blev afbrudt den 17. december 2002, for genoptaget.
<P>
Tillad mig, ærede medlemmer af Europa-Parlamentet, kære kolleger, at jeg før selve dagsordenen tager blot et minut af Deres tid, så jeg af hele mit hjerte kan tilslutte mig den hyldest, som alle Parlamentets grupper gav udtryk for på mødet den 17. december over for vores afgående formand, Nicole Fontaine. Jeg var en af hendes konkurrenter ved valget for to år siden, som De nok husker. Jeg er derfor meget glad over i dag at kunne anererkende og takke hende for den værdighed, upartiskhed, effektivitet og usædvanlige elegance, hvormed hun har udøvet sit hverv i EU's tjeneste til Europa-Parlamentets store gavn og ære.
<P>
(Kraftigt bifald)

<CHAPTER ID=2>
Arbejdsplan
<SPEAKER ID=2 NAME="Formanden">
Det endelige forslag til dagsorden for indeværende mødeperiode som vedtaget af Formandskonferencen den 10. januar 2002 er blevet omdelt. Jeg gør imidlertid opmærksom på, at arbejdsplanen fastsættes onsdag morgen kl. 9.00.

<CHAPTER ID=3>
Bekendtgørelse af kandidaturer til valg af formand
<SPEAKER ID=3 NAME="Formanden">
I henhold til forretningsordenen skal formandsvalget finde sted i morgen fra kl. 10.00.
<P>
Jeg minder om, at der efter forretningsordenen ikke kan finde en forhandling sted under aldersformandens formandskab, medmindre den direkte berører valget af formand eller valgs prøvelse.
<P>
I henhold til forretningsordenens artikel 13 kan indstillingen af formandskandidater kun ske med de pågældendes samtykke og kun foretages af politiske grupper eller mindst 32 medlemmer.
<P>
Jeg har i overensstemmelse med forretningsordenens bestemmelser modtaget følgende kandidaturer til formand for Europa-Parlamentet:
<P>
Jens-Peter Bonde
<P>
Patrick Cox
<P>
David W. Martin
<P>
Gérard Onesta
<P>
Francis Wurtz
<P>
Kandidaterne har meddelt, at de accepterer indstillingen. Jeg minder endvidere om, at forretningsordenens artikel 14, stk. 1, fastsætter, at en kandidat for at blive valgt skal opnå absolut flertal af de afgivne stemmer i de tre første valgrunder. Blanke eller ugyldige stemmesedler medregnes ikke i antallet af afgivne stemmer.
<P>
Med henblik på en hurtigere valghandling i morgen foreslår jeg, at der allerede nu foretages lodtrækning for at finde de seks stemmeoptællere.
<P>
(Formanden foretager lodtrækning) Følgende stemmeoptællere er fundet ved lodtrækning: Patsy Sörensen, Dieter-Lebrecht Koch, Giuseppe Nistico, Reinhard Rack, Ilkka Suominen og Alima Boumediene-Thiery.
<P>
(Mødet hævet kl. 18.14)

