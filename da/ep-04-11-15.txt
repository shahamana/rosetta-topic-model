<CHAPTER ID="1">
<SPEAKER ID="1" LANGUAGE="" NAME="" AFFILIATION="Formand">
<SPEAKER ID="2" LANGUAGE="" NAME="Formanden." AFFILIATION="">
<P>
   - Jeg erklærer Europa-Parlamentets session, der blev afbrudt den 28. oktober 2004, for genoptaget. 
<SPEAKER ID="3" LANGUAGE="" NAME="Formanden." AFFILIATION="">
<P>
   - Jeg skal meddele Dem, at der i henhold til forretningsordenens artikel 127, stk. 2, afsnit 4, afholdes et plenarmøde torsdag den 21. december i Bruxelles med henblik på drøftelse af rådsformanden, hr. Balkenendes, beretning. 
<SPEAKER ID="4" LANGUAGE="DE" NAME="Nassauer (PPE-DE )." AFFILIATION="(Bifald)">
<P>
   - Hr. formand, hvad angår det særlige møde den 21. december, har De så at sige givet os en tidlig julegave. Mener De, at det, vi får ud af mødet, retfærdiggør de udgifter, der er forbundet med det? Får vi flere informationer på dette møde, end vi kan få gennem medierne?
<SPEAKER ID="5" LANGUAGE="" NAME="Formanden." AFFILIATION="">
<P>
   - Det er et godt spørgsmål, De kan stille til hr. Balkenende. Det er relevant at stille dette spørgsmål til rådsformanden, da vi mødes på grund af ham.
<P>
Jeg synes, at det er hensigtsmæssigt, at rådsformanden ved afslutningen af hvert formandskab møder i Parlamentet og giver os en status over formandskabet. Hvis vi ikke gør det nu, vil vi være nødt til at gøre det et godt stykke inde i januar, og det ville det være forstyrrende for det næste formandskabs dynamik. Hr. Balkenende vil gerne komme den 21., i juledagene, og jeg synes ikke, at det ville være særlig høfligt, hvis vi nu sagde til ham, at vi var kommet på andre tanker, og at vi ikke ønskede, at han skulle komme. Jeg håber, at mødet den 21. bliver så interessant, at det retfærdiggør arbejdet og omkostningerne ved at arrangere det. 
<SPEAKER ID="6" LANGUAGE="" NAME="Formanden." AFFILIATION="(Bifald)">
<P>
   - De første dage i november bringer os minder om begivenheder i vores historie, som vi europæere ikke bør glemme, for de har på en vis måde tilknytning til nogle af de ting, vi nu oplever. 
<P>
For en uge siden, den 9. november, fejrede vi 15-årsdagen for Berlinmurens fald og med den det sovjetiske imperium, hvilket har ført til en forening af kontinentet inden for EU. I dag er det således første gang, at vi her i alle europæernes parlament fejrer denne årsdag.
<P>
Murens fald var den sidste geopolitiske begivenhed, der havde rødder tilbage til Første Verdenskrig. Den 11. november fejrede vi ligeledes den våbenstilstand, der gjorde en ende på dette drama, på den store borgerkrig mellem europæerne.
<P>
Den 9. november fejrede vi også den internationale dag mod fascisme og antisemitisme til minde om den nat, hvor den institutionaliserede og racistisk begrundede forfølgelse af et folk tog sin begyndelse.
<P>
Mine damer og herrer, vi må ikke svække på forsvaret af menneskerettighederne, som EU har kæmpet så hårdt for. Selv om man ikke skulle tro det, er de altid i fare.
<P>
Vores fred, den fred mellem europæerne, som vi er så stolte over, er i de seneste dage blevet truet af nye farer, som truer vores værdier og vores sameksistens. Jeg tror, at jeg på alles vegne kan sige, at det er med tristhed og bekymring, at vi i disse dage følger begivenhederne i Nederlandene med de stadig større spændinger og etnisk-religiøse sammenstød. Efter min mening er dette en god lejlighed til at sende et budskab om solidaritet til den nederlandske regering og hele det nederlandske samfund, uanset deres oprindelse og tro.
<P>
Vi føler også med alle dem, der i kraft af deres personlige ansvarlighed medvirker til at undgå denne meningsløse voldsspiral. Europa-Parlamentet er klar over, at det, uanset hvem der står bag, kun er en meget lille del af Nederlandenes befolkning, der støtter ekstremisme og racehad, og de må under ingen omstændigheder kaste skygger over det nederlandske samfund, som er et af de mest tolerante og integrerende i Europa.
<P>
I disse novemberdage er også Yassir Arafat, formanden for Det Palæstinensiske Lovgivende Råd, afgået ved døden, og jeg har sendt dette råd en kondolenceskrivelse. Vores næstformand, hr. McMillan-Scott, repræsenterede os ved begravelsen i Kairo sidste fredag. Igennem 40 år var hr. Arafat et symbol på sit folks kamp for selvbestemmelse. I dag betyder hans bortgang en ny chance for håbet om fred mellem det israelske og det palæstinensiske folk.
<P>
Jeg vil gerne erklære mig enig med Javier Solana, som, da han udtalte sig på vegne af Rådet, sagde, at EU er parat til at deltage i en ny fase i fredsforhandlingerne, hvis de bliver genoptaget. Jeg er sikker på, at alle europæere ønsker at benytte denne lejlighed til at tilskynde til en effektiv gennemførelse af køreplanen.
<SPEAKER ID="7" LANGUAGE="" NAME="Formanden." AFFILIATION="">
<P>
   - Næste punkt på dagsordenen er indlæg af et minuts varighed om politisk vigtige sager.
<SPEAKER ID="8" LANGUAGE="EN" NAME="Nicholson (PPE-DE )." AFFILIATION="">
<P>
   - Hr. formand, den 28. oktober blev tre hjælpearbejdere fra FN kidnappet i Afghanistan. Et af gidslerne er fra Filippinerne, et er fra Kosovo, og et, Annetta Flanigan, er fra min valgkreds i Nordirland. De har været gidsler siden da. Man kan kun forestille sig, hvilken traumatisk oplevelse det må være for disse gidsler og deres familier.
<P>
Jeg anmoder Dem, hr. formand, og Parlamentet om fuldt at støtte disse tre gidslers frigivelse, og om at De straks drøfter dette med Rådet og Kommissionen for at få deres støtte.
<P>
Jeg hørte her til eftermiddag, at gidseltagerne har sagt, at de ikke vil forsøge at tage yderligere kontakt efter kl. 19.30. Hr. formand, jeg anmoder Dem om at give dette højeste prioritet, da de, som Annetta Flanigan sagde, kun tog til Afghanistan for at hjælpe den afghanske befolkning. 
<SPEAKER ID="9" LANGUAGE="FR" NAME="De Keyser (PSE )." AFFILIATION="">
<P>
   - Hr. formand, som De sagde, skal vi ikke give op over for spørgsmålet om menneskerettigheder.
<P>
Under sidste mødeperiode vedtog vi en beslutning om menneskerettighederne i Iran. Siden er situationen blot gået ned ad bakke.
<P>
Jeg vil gerne henlede opmærksomheden på det faktum, at der til stadighed finder arrestationer sted. F.eks. er doktor Mabobeh Abbasgholizadeh og fru Fereshteh Qâzi - begge menneskerettighedsforkæmpere - blevet arresteret. Situationen er uacceptabel, og jeg mener, at De bør bede formanden for Rådet om at mobilisere vores ambassadører i Teheran, så menneskerettighederne i Teheran kan blive respekteret.
<P>
Vi kan ikke lukke øjnene for det, der sker i Iran hver eneste dag, bare fordi vi i dag har indgået en aftale om atomkraft. 
<SPEAKER ID="10" LANGUAGE="EL" NAME="Papadimoulis (GUE/NGL )." AFFILIATION="">
<P>
   - Hr. formand, de europæiske borgere står med to nye fødevareskandaler. For det første dioxin i Holland og for det andet en stærkt sandsynlig forekomst af de første tegn på kogalskab hos får og geder, sådan som den diagnostiske test indtil nu har vist.
<P>
På grund af denne fødevareskandale med dioxin er over 200 kvægbrug i Holland allerede blevet lukket, og det samme er adskillige i Belgien og Tyskland.
<P>
Jeg vil protestere over, at der ikke kommer nogen oplysninger fra myndighederne i Holland, som jo har formandskabet, og heller ikke fra Kommissionen om, hvilke produkter der er sendt til andre medlemsstater, så forbrugerne kan beskyttes.
<P>
Jeg efterlyser mere gennemsigtighed, øjeblikkelig information og fuld offentliggørelse af analyserne vedrørende begge sager. EU skal ikke kun tage sig af markedet, men også af folkesundheden, så man undgår at få mistænkelige produkter ind i fødekæden. 
<SPEAKER ID="11" LANGUAGE="EN" NAME="Farage (IND/DEM )." AFFILIATION="">
<P>
   - Hr. formand, jeg vil gerne drøfte et spørgsmål, der har givet stor anledning til bekymring for alle, der tror på demokratiet. Den belgiske højesteret stadfæstede en tidligere dom, hvor Vlaams Blok blev erklæret for en kriminel organisation, og nedlagde et effektivt forbud mod partiet. Ingen i min gruppe støtter Vlaams Bloks ideologi eller praksis, men i et demokrati kommer det ikke sagen ved. Det er vælgerne og ikke domstolene, der skal træffe de politiske beslutninger, og handlinger som denne kan kun øge den politiske ekstremisme og måske brugen af vold. 
<P>
I dag fandt disse begivenheder sted i Belgien, men i morgen er det måske i EU. Vi har allerede en europæisk arrestordre. Vi har EU-støtte til politiske grupper, og efter min mening bliver kritik af selve EU meget snart anset for at være fremmedfjendsk, og der vil måske blive sat ind over for partier som mit. Enhver demokrat blandt os bør derfor fordømme disse tendenser. 
<SPEAKER ID="12" LANGUAGE="EL" NAME="Pafilis (GUE/NGL )." AFFILIATION="">
<P>
   - Hr. formand, de amerikanske besættelsestropper har i den sidste uge begået grufulde forbrydelser i den irakiske by Falluja. De bomber beboelseskvarterer i flæng, dræber civile og ødelægger hele byen. Mange tusinde indbyggere er i fare, ikke kun på grund af bombardementerne, men også på grund af svigtende strøm- og vandforsyning.
<P>
Besættelsestropperne og deres kollaboratører forhindrer indbyggerne i at flygte og udleverer ikke engang oplysninger om civile og langt mindre om døde.
<P>
Deres kollega, hr. Allawi, har forbudt, at de dræbtes navne offentliggøres i Falluja. Røde Halvmåne og Røde Kors har fået totalt forbud mod at hjælpe.
<P>
Der er tale om en brutalitet, som EU bærer et stort politisk ansvar for ved at have legaliseret krigen og besættelsestropperne, og det samme gælder de politiske grupper, som vedtog det seneste beslutningsforslag om Irak og hermed opmuntrede den amerikanske invasion.
<P>
Forbrydelsen mod den irakiske befolkning er nødt til at ophøre, og det kan kun ske, hvis besættelsestropperne trækkes tilbage. Alle I, som taler om menneskerettighederne, hvorfor siger I ingenting om denne forbrydelse?
<SPEAKER ID="13" LANGUAGE="EN" NAME="Villiers (PPE-DE )." AFFILIATION="">
<P>
   - Hr. formand, for to uger siden besøgte jeg Israel og Vestbredden. For næsten præcis to uger siden stod jeg på det såkaldte Carmel Market i Tel Aviv, hvor jeg så de tragiske følger af en selvmordsbombe. Det var meget gribende og dybt foruroligende selv at opleve den skræk, som de israelske borgere skal leve med hver dag. Stedets nøgterne og hverdagsagtige atmosfære med travle handlende og markedsboder stod i skarp kontrast til oprydningen, som fandt sted, hvor menneskerester blev skrabt af markedsbodernes udhæng. 
<P>
Jeg håber, at alle parlamentsmedlemmer sammen med mig vil fordømme dem, der sendte 16-årige børn tapet til med sprængstoffer ud for at sprænge sig selv i luften med uskyldige handlende, der lige var smuttet ud for at købe noget fra den lokale ostehandel. Jeg håber også, at alle her i Parlamentet sammen med mig vil give udtryk for vores inderlige håb om, at vi er kommet til et vendepunkt i Mellemøsten, og at vi er nået til et punkt, hvor fred og dialog fortrænger bomber og kugler. 
<SPEAKER ID="14" LANGUAGE="FR" NAME="Tabajdi (PSE )." AFFILIATION="">
<P>
   - Hr. formand, kære kolleger, jeg vil gerne henlede Europa-Parlamentets opmærksomhed på en mangel - et problem. Vi vedtog en beslutning den 16. september om dårlig behandling af nationale mindretal i Voivodine. Og Parlamentet har vedtaget, at den delegation, der beskæftiger sig med forbindelser med Serbien og Montenegro, skulle sende en undersøgelseskommission til Voivodine i Serbien. Det er nu to måneder siden! Jeg forstår det ikke. Der er fare for - som det nævnes i vores beslutning - at disse begivenheder eskalerer, der er fare for, at den dårlige behandling af nationale mindretal vil eskalere. Delegationen for forbindelser med Serbien har ikke fundet fem medlemmer, de kan sende af sted som undersøgelseskommission. Det er utroligt! Parlamentets prestige står på spil, der er tale om manglende respekt for en af Parlamentets beslutninger. Jeg beder Dem, hr. formand, om at undersøge, hvorfor Delegationen for forbindelser med Serbien har saboteret Europa-Parlamentets beslutning. 
<SPEAKER ID="15" LANGUAGE="PL" NAME="Pęk (IND/DEM )." AFFILIATION="">
<P>
    -  Hr. formand, mine damer og herrer, jeg vil gerne vende tilbage til et emne, som jeg finder meget vigtigt. Efter vores opfattelse, som støttes af de retlige udtalelser, som vi har modtaget, har Europa-Parlamentet accepteret en situation, hvor Europa-Kommissionen siden den 1. november har fungeret uden juridisk bemyndigelse. Kommissionen har med andre ord ikke haft bemyndigelse til at træffe afgørelser i den pågældende periode. Det betyder, at der kan gøres indsigelse imod alle retlige, formelle og andre administrative afgørelser, som Europa-Kommissionen har truffet. En sådan situation skal ikke have lov til at fortsætte. Hr. formand, jeg mener, at det er nødvendigt at træffe midlertidige lovforanstaltninger, der kan anvendes som retsgrundlag for en definition af de foranstaltninger, som Parlamentet skal træffe i tilfælde, hvor det ikke er muligt at udpege en kommission. 
<SPEAKER ID="16" LANGUAGE="EN" NAME="Allister (NI )." AFFILIATION="">
<P>
   - Hr. formand, jeg vil gerne tale om to ting. For det første tilslutter jeg mig fuldt ud bemærkningerne fra min kollega fra Nordirland, hr. Nicholson, om den frygtelige situation for Annetta Flanigan, en kvinde, der uselvisk har hjulpet Afghanistan. Alle vores tanker går utvivlsomt til hendes familie på dette meget svære tidspunkt. 
<P>
For det andet vil jeg tage afstand fra enhver mindetale for den såkaldte præsident Arafat. Han var en terrorist uden anger, der introducerede verden for rædslerne med de menneskelige selvmordsbombemænd. Han gjorde fælles sag med andre terrororganisationer i hele verden, bl.a. i mit land, Nordirland, med det provisoriske IRA, som i mange år har haft et broderskab med de ligesindede mordere i PLO. På vegne af ofrene i mit land, Nordirland, tager jeg derfor afstand fra mindetalen for en person, der var medskyldig i verdens terrorisme. 
<SPEAKER ID="17" LANGUAGE="EL" NAME="Papastamkos (PPE-DE )." AFFILIATION="acquis communautaire.">
<P>
   - Hr. formand, som bekendt har Kommissionen foreslået en forordning om oprettelse af et førtiltrædelsesinstrument (IPA). Forslaget er positivt, idet det grupperer og forenkler forvaltningen af de eksisterende programmer for tiltrædende lande og de potentielle kandidatlande i Sydøsteuropa.
<P>
Da IPA vil dække områder som f.eks. styrkelse af institutioner og regionalt og grænseoverskridende samarbejde, må den planlagte bistand nødvendigvis kædes sammen med strenge krav om politiske betingelser. Krav, som også udgør det politiske 
<P>
Vores budskab bør være helt klart. Den europæiske orientering er en udfordring, der forudsætter, at man overvinder forskelle via dialog, gensidig forståelse og konsensus. 
<SPEAKER ID="18" LANGUAGE="EN" NAME="Ludford (ALDE )." AFFILIATION="">
<P>
   - Hr. formand, den 14. november er verdens diabetesdag. For at markere dette vil jeg bede mine kolleger i Parlamentet om at følge op i deres eget hjemland på spørgsmålet om jobdiskrimination mod diabetikere. I alle EU-lande er diabetikere permanent udelukket fra at få visse stillinger, men omfanget af udelukkede stillinger varierer i vid udstrækning. I f.eks. Belgien og Det Forenede Kongerige må diabetikere ikke være politifolk, men det må de gerne i Ungarn og Portugal. I Italien må de ikke være ambulanceførere, men det må de gerne i Det Forenede Kongerige, Portugal og Grækenland. I Det Forenede Kongerige kan de ikke blive flyveledere, men det kan de godt i Grækenland og Portugal.
<P>
I et EU med et fælles marked og arbejdskraftens frie bevægelighed giver dette på ingen måde mening. Jeg vil stille spørgsmål til Kommissionen om dette, men jeg bliver nødt til at gøre mine kolleger opmærksom på, hvor ulogisk denne situation er. Nogle af disse forbud er mere end 40 år gamle, og de tager ikke højde for nutidens behandlinger. Denne form for permanent forskelsbehandling skal afskaffes.
<SPEAKER ID="19" LANGUAGE="NL" NAME="Corbey (PSE )." AFFILIATION="">
<P>
   - Hr. formand, jeg vil gerne benytte lejligheden til endnu en gang at takke Dem hjerteligt for at have taget imod plantekrybben, som symboliserer europæisk natur og biodiversitet. Plantekrybben er en gave fra det europæiske habitatforum, som repræsenterer millioner af europæere. Vi ønsker gennem Dem at gøre medlemmerne opmærksom på, at vi nu også har en smuk grøn plet i Bruxelles, nemlig i stueetagen lige i nærheden af postkontoret. Det er hensigten, at vi i fællesskab sørger for den, men også at vi sørger for, at Natura 2000-netværket råder over tilstrækkelige finansielle midler til at beskytte biodiversiteten i Europa. Det er hårdt tiltrængt. Jeg opfordrer alle kolleger til i næste uge at lægge vejen omkring plantekummen, standse op og tænke over betydningen af naturen og Natura 2000. 
<SPEAKER ID="20" LANGUAGE="EN" NAME="Mitchell (PPE-DE )." AFFILIATION="">
<P>
   - Hr. formand, jeg vil gerne gøre Dem opmærksom på den forværrede situation i Darfur. Ifølge de seneste tal fra Verdenssundhedsorganisationen mister op mod 450 mennesker livet hver dag. Oprørsgrupperne angriber hjælpeorganisationer oftere og tvinger dem til at forlade området. Antallet af fordrevne personer stiger, og ifølge FN er yderligere 150.000 blevet hjemløse alene i sidste måned. Reaktionen på en så forfærdelig situation skal være prompte og effektiv.
<P>
Det Europæiske Råd må først og fremmest sætte punktet øverst på dagsordenen for topmødet senere på måneden. For det andet bør EU bruge sin indflydelse til at fremhæve denne krise på FN's Sikkerhedsråds møde i Nairobi. Her vil situationen i Sudan blive drøftet, og det overvejes at udarbejde et resolutionsforslag. Sikkerhedsrådet skal sende en klar besked til alle de involverede parter for at sikre, at de overholder de allerede indgåede aftaler, og at de bringer volden til ophør nu. For det tredje skal regeringen i Sudan særligt gøres ansvarlig for borgernes beskyttelse og afvæbningen af Janjaweed-militsen. Endelig skal Den Afrikanske Union styrkes og Unionens mandat udvides for at kunne håndtere sikkerhedssituationen mere effektivt.
<P>
Det er på tide, at EU kræver, at denne resolution fører til reelle og bæredygtige resultater. 
<SPEAKER ID="21" LANGUAGE="PL" NAME="Rogalski (IND/DEM )." AFFILIATION="Landsmannschaft Ostpreußen)">
<P>
   - Hr. formand, den 8. oktober afholdt hjemstavnsforeningen for Østpreussen (sit årsmøde. 22 hjemstavnsforeninger er aktive i Tyskland, og de er tydeligt antipolske eller antitjekkiske. I henhold til en lov, der blev vedtaget i Tyskland i 1953, betragtes tyske statsborgere, som blev udvist fra territorier, der tilhørte Det Tredje Rige eller Habsburg-monarkiet inden 1914, som fordrevne personer, hvis status som fordrevne er nedarvet. Hjemstavnsforeningen har anmodet om, at man ophæver de retsakter, der blev vedtaget i slutningen af Anden Verdenskrig. Det er netop det, som nazisterne gjorde, da de tilsidesatte bestemmelserne i Versailles-traktaten. I chartret for hjemstavnsforeningen for Østpreussen kræves det, at en del af Polens territorium tages i besiddelse, og den polske regering betragtes som en midlertidig regering. Den tyske regering yder alligevel støtte til disse foreninger, og deres møder, hvor der sælges optagelser af SS-hærens marcher, har været overværet af kansler Schröder og hr. Stoiber, Bayerns ministerpræsident. Hvordan kan Tyskland, en EU-medlemsstat, støtte revisionistiske organisationer og tillade eksistensen af sådanne organisationer, når de opildner til krig? Det tyske uhyre rører på sig igen, og erindringen om Hitler-tiden hænger som en trussel over Europa. Jeg appellerer til Europa-Parlamentet om at se nøjere på situationen. 
<SPEAKER ID="22" LANGUAGE="FR" NAME="Isler Béguin (Verts/ALE )." AFFILIATION="">
<P>
   - Hr. formand, kære kolleger, søndag den 7. november døde Sébastien Briard, da han blev kørt over af et tog, som fragtede højradioaktivt affald. Tragedien har berørt alle miljøforkæmpere og atomkraftmodstandere dybt. Mine tanker går i dag til hans forældre, hans nærmeste samt til hans venner, som deltog i hans kamp for at bevare Jorden. Han troede på en bedre verden.
<P>
En så forfærdelig ulykke er ikke blot sort uheld. Det er den direkte konsekvens af, at tilhængerne af atomkraft - navnlig i vores land - nægter at føre en demokratisk debat. Ulykken er også et direkte bevis på, at disse transporter af radioaktivt affald via jernbane eller med lastvogn absolut ikke er skånet for ulykker, der kan føre til enorme katastrofer. Sébastien døde på en jernbane i Lorraine, hvor der kørte mange af disse vogne, da han ville afsløre faren ved transporterne. Lad os her respektere hans minde og hans ikkevoldelige aktion. Æret være hans minde. 
<SPEAKER ID="23" LANGUAGE="ES" NAME="López-Istúriz White (PPE-DE )." AFFILIATION="">
<P>
   - Hr. formand, jeg vil gerne gøre Parlamentet opmærksom på den spanske og britiske regerings manøvrer bag scenen, som giver Fidel Castros blodtørstige regime i Cuba ekstra ilt.
<P>
De mindede os om Berlinmurens fald, men der er desværre nogle forstenede mordere, der bliver ved med at true vores demokrati- og frihedsidealer, bl.a. Fidel Castros regime. Jeg følger Deres råd, hr. formand, og giver ikke køb på forsvaret af menneskerettighederne, og jeg beder Dem om ikke at tillade, at medlemmer af Europa-Parlamentet rejser igen og gør reklame for regimet på bekostning af vores budget. Til gengæld beder jeg Dem om at støtte fremtidige rejser for medlemmer, som belyser og informerer os om situationen for de politiske fanger og samvittighedsfangerne i Cuba.
<P>
EU's politik over for Cuba skal ikke ændres. Vi bør forsvare den til minde om de tusinder, der er blevet tortureret og myrdet, og især tænke på det, der skete sidste år med lynjustits af adskillige uskyldige. Vi vil ikke have flere politiske fanger i Cuba.
<P>
Vi beder om frihed for den cubanske befolkning, så den kan få en fredelig politisk overgang og vise sit potentiale for storhed. Den cubanske befolkning har ikke brug for gammeldags klovne eller medskyldige, som ler med dem. 
<SPEAKER ID="24" LANGUAGE="EN" NAME="Evans, Robert J.E. (PSE )." AFFILIATION="">
<P>
   - Hr. formand, i Deres indledende bemærkninger talte De om årsdage. Inden vi mødes igen i Strasbourg, kommer endnu en årsdag. Den 3. december er det 20 år siden Bhopal-katastrofen i Indien. Antallet af dødsofre fra ulykken - mere end 20.000 - stiger stadig med et om dagen. Mere end 120.000 mennesker blev såret, og de overlevende og børnene, der er født derefter, lider stadig af forfærdelige skader, symptomer og handicap. 
<P>
I de seneste 13 år har Dow Chemicals - den amerikanske ejer af fabrikken Union Carbide - ignoreret en stævning om at anerkende anklagen om uagtsomt manddrab ved de indiske domstole. Erstatningen har været ubetydelig, og ansvaret, der er påtaget for ulykken, har været minimalt. Jeg håber, at De, hr. formand, og kollegerne her i Parlamentet vil støtte alle tiltag til at yde ofrene retfærdighed og give dem reel hjælp. 
<SPEAKER ID="25" LANGUAGE="PL" NAME="Tomczak (IND/DEM )." AFFILIATION="">
<P>
    -  Mine damer og herrer, vores advarsler om den farlige retning, som EU følger, overhøres. Vi er vidner til oprettelsen af et nyt totalitært system, hvormed de naturlige rettigheder, nationernes rettigheder, familiens og det enkelte individs rettigheder affærdiges. Drømmene om et Europa med solidaritet, demokrati, frihed og støtte til de mindre begunstigede forsvinder. Mine damer og herrer, Deres EU er ikke en succes. Der er kaos og moralsk relativisme, økonomisk krise, arbejdsløshed, stigende social utilfredshed, jungleloven ligger lige bag den demokratiske facade, og der er en opdeling i overordnede og underordnede nationer. En ny superstat er i færd med at blive grundlagt på en løgnagtig og fantastisk ideologi, hvis oprindelse kan spores tilbage til tidligere totalitære systemer. Det måtte ende sådan, efter at Gud blev fornægtet og hans plads overtaget. I Polen har vi intet ønske om et sådant Europa, og vi appellerer hermed til alle troende mennesker i de øvrige nationer om at vågne op, især de personer, der erklærer deres kristne tro! Man viser Dem ingen respekt, og De underkaster Dem stiltiende korrupte kompromiser. Man ofrede professor Buttiglione, og De accepterede en diktatorisk forfatning. Vi kan ikke acceptere et sådant diktat og en sådan barbarisk situation. Vi ønsker at hjælpe de minoriteter, der svigtes og har det dårligt, men vi vil ikke underkaste os denne skadelige dominans. Europas nationer har ret til frihed, sandhed, Gud og korset. Det er vores Europa! 
<SPEAKER ID="26" LANGUAGE="PL" NAME="Czarnecki, Ryszard (NI )." AFFILIATION="">
<P>
    -  Hr. formand, den nylige rekordstigning i valutakursen for euro/dollar har vakt bekymring hos den minoritet af EU-medlemsstater, der tilhører Euroland, eller med andre ord hos de 12 ud af 25 medlemsstater, der er i euroområdet. Naturligvis er situationen til en vis grad gunstig for eksportørerne i nogle af landene i det "nye" EU. Situationen er dog mindre gunstig for landene i det "gamle" EU, og det demonstreres med al tydelighed af Den Europæiske Centralbanks hjælpeløshed og manglende evne til at tage affære. Reaktionen hos ECB i Frankfurt vedrørende situationen har i princippet altid været den samme, nemlig en total mangel på reaktion. Jeg foreslår derfor, at Parlamentet drøfter Den Europæiske Centralbanks fremtidige rolle. Hr. Trichet, formanden for ECB, var for nylig til stede under et af Parlamentets udvalgsmøder, og jeg håber, at en forhandling om Centralbankens praktiske rolle også vil finde sted her i Parlamentet. 
<SPEAKER ID="27" LANGUAGE="HU" NAME="Gál (PPE-DE )." AFFILIATION="">
<P>
   - Som advokat for minoriteters rettigheder og dybt engageret i Rumæniens tiltrædelse vil jeg gerne henlede opmærksomheden på den stigende demokratiske tilbagegang. Der afholdes valg til præsidentposten og parlamentet i Rumænien den 28. november. Den 25. oktober blev en af Ungarns minoritetsorganisationer frataget retten til at stille op til valget på grund af en diskriminerende valglov, politiets indgriben og bestemte personers intimiderende holdning. De metoder, der blev anvendt, er ikke i overensstemmelse med konceptet om europæisk pluralisme og demokrati. Samme organisation, Hungarian Civic Union, blev endda udelukket fra kommunevalget i juli. I Europa-Kommissionens årsberetning er dette kritiseret, og Gruppen for Det Europæiske Folkeparti (Kristelige Demokrater) og De Europæiske Demokrater nedsatte på det pågældende tidspunkt et udvalg til undersøgelse af sagen. Bestemmelserne om diskrimination i valgloven, myndighedernes diskriminerende tiltag og udelukkelsen fra valget er en grov overtrædelse af de europæiske standarder for demokrati og pluralisme samt Københavnskriterierne, som er grundlaget for en stabil forfatningsstat og et velfungerende demokrati. Et velfungerende demokrati er netop en betingelse for medlemskab af EU.
<SPEAKER ID="28" LANGUAGE="NL" NAME="Mastenbroek (PSE )." AFFILIATION="">
<P>
   - Hr. formand, jeg vil gerne særligt takke Dem for den støtte til og solidaritet med Nederlandene, De netop på Europa-Parlamentets vegne har givet udtryk for. Som bekendt blev den nederlandske filmskaber og kritiske klummeskriver Theo Van Gogh den 2. november myrdet på bestialsk vis af en muslimsk ekstremist. Som reaktion herpå har der allerede i Nederlandene været flere anslag mod moskéer og muslimske skoler. Hidtil har EU undladt klart og tydeligt at fordømme disse terroranslag som noget, der vedrører Europa som helhed. Der spekuleres meget over grundene hertil. Der er dem, som hævder, at Rådet i øjeblikket ikke vover at tage en debat om muslimsk ekstremisme, eller at de omhandlede begivenheder betragtes som et rent nederlandsk anliggende. Jeg ved ikke, om disse spekulationer er korrekte, men en fordømmelse fra et samlet EU ville være velkommen. Vi bør ikke vige uden om en debat om islam i Europa, om ikke for andet så for at forene alle moderate kræfter - troende såvel som ikke-troende - i indsatsen for at isolere og bekæmpe racismen. Hændelserne i Nederlandene kan nemlig forekomme overalt i Europa, og Nederlandene og nederlænderne har i høj grad brug for EU's solidaritet og støtte. 
<SPEAKER ID="29" LANGUAGE="ES" NAME="Iturgaiz Angulo (PPE-DE )." AFFILIATION="">
<P>
   - Hr. formand, jeg vil gerne gøre opmærksom på, at Batasuna, en politisk gruppe, der er erklæret ulovlig, da den er en del af ETA's netværk, i går i en del af EU, nærmere bestemt i den spanske by San Sebastián, holdt et møde, hvor den priste og undskyldte terrorismen. Jeg vil også gerne beklage, at der hverken fra den baskiske selvstyreregerings eller centralregerings side blev taget nogen skridt for at forhindre afholdelsen af nævnte ulovlige møde.
<P>
I dag er såvel de baskiske borgere som resten af de spanske borgere fortsat overraskede, forvirrede og ikke mindst harmfulde over at se, at der ikke blev skredet ind over for deltagerne fra det ulovliggjorte parti med al den demokratiske styrke, som en retsstat skal have.
<P>
Jeg opfordrer derfor Parlamentet og de europæiske institutioner til hverken at svække kampen mod terrorismen eller mod terroristernes medskyldige, og jeg opfordrer til, at de fordømmer dem og forfølger dem i alle afkroge af EU. 
<SPEAKER ID="30" LANGUAGE="EN" NAME="Whitehead (PSE )." AFFILIATION="">
<P>
   - Hr. formand, jeg vil kort drøfte to punkter om ytringsfrihed. Det første drejer sig om, at Mordechai Vanunu igen er arresteret i Israel. Han afsonede en dom i 18 år - hvoraf meget af tiden var i isolation - blev løsladt og er nu igen blevet arresteret for at have forbindelser til fremmede. Da han søger tilflugt i katedralen i Jerusalem, er det vanskeligt for ham at gøre andet. 
<P>
Det andet punkt, som jeg gerne vil drøfte, omhandler de razziaer, som FBI-agenter har foretaget mod 21 uafhængige medier, hvoraf de fleste er i EU. Hovedparten er blevet lukket. 
<P>
Der er ikke givet en klar begrundelse for nogen af disse handlinger. Jeg vil gerne minde Parlamentet om, at vi i vanskelige tider bør være mere og ikke mindre optaget af frihed og forhold i forbindelse med ytringsfrihed. Jeg håber, at myndighederne her kan udbede sig nærmere oplysninger om disse handlinger. 
<SPEAKER ID="31" LANGUAGE="IT" NAME="Borghezio (IND/DEM )." AFFILIATION="">
<P>
   - Hr. formand, kære kolleger, for et par uger siden opfordrede Den Kinesiske Folkerepubliks regering Europa-Parlamentets grupper til at sende delegationer til Kina for at mødes med den. Jeg vil gerne minde om, at Parlamentet i sidste valgperiode på et højtideligt møde lyttede opmærksomt og bevæget til Dalai Lama, som fortalte os om sit folks dramatiske situation og det kulturdrab, der finder sted.
<P>
Jeg opfordrer alle gruppernes repræsentanter til at stille den betingelse for deres delegations udsendelse til Den Kinesiske Folkerepublik, at alle delegationerne får mulighed for at undersøge betingelserne for det tibetanske folks kulturelle, politiske og religiøse frihed. 
<SPEAKER ID="32" LANGUAGE="PT" NAME="Ribeiro e Castro (PPE-DE )." AFFILIATION="">
<P>
   - Hr. formand, kolleger, jeg vil gerne tale om Oswaldo Paya. Han fik, som De ved, tildelt Sakharov-prisen i 2002, og fire gange alene sidste år forhindrede Fidel Castros regime ham i at komme herover for sammen med os at debattere den alvorlige situation for menneskerettighederne i Cuba.
<P>
Jeg har forstået, at Oswaldo Paya i fredags har skrevet et brev til Dem, hr. formand, og at han også har sendt dette brev til formanden for Kommissionen, Romano Prodi, til kommissær Nielson og kommissær Patten samt til den udpegede kommissionsformand, José Barroso. Hensigten er efter sigende, at brevet kommer alle Europa-Parlamentets medlemmer i hænde. Det er meget vigtigt, at det sker, for i morgen skal vi diskutere forholdene i Cuba, som også skulle være på Rådets dagsorden en af de kommende dage. Der er en sammensværgelse i gang blandt nogle regeringer mod menneskerettighederne i Cuba og mod demokratiet i dette for os så dyrebare land. Det er synd, at denne sammensværgelse pågår, uden at vi hører de cubanske demokraters opfattelse.
<P>
Jeg vil derfor gerne spørge Dem, hr. formand, om De har modtaget dette brev, og om De vil udlevere det til os, ligesom jeg gerne vil anmode Dem om at sørge for, at det også når frem til det hollandske formandskab og til Rådet. Mange tak. 
<SPEAKER ID="33" LANGUAGE="PL" NAME="Sonik (PPE-DE )." AFFILIATION="">
<P>
    -  Hr. formand, jeg vil gerne henlede Deres opmærksomhed på overtrædelsen af EU-borgernes forbrugerrettigheder i Slovakiet og Tjekkiet og anmode om, at der træffes afhjælpende foranstaltninger. Faktum er, at slovakiske og tjekkiske foretagender og virksomheder anvender andre priser over for turister, der besøger landene. Der diskrimineres både imod polske borgere og borgere fra andre EU-medlemsstater i restauranter, hoteller og museer. De samme tjenester, der anvendes af de lokale borgere, tilbydes udlændinge til den dobbelte eller tredobbelte pris. Dette gøres i praksis ved at fastsætte en højere pris for indgangen til et museum på den engelsksprogede prisliste end på prislisten på det lokale sprog. Anvendelsen af forskellige prislister for lokale borgere og udlændinge er en overtrædelse af de grundlæggende forbrugerrettigheder, som er fastsat og sikret inden for EU, idet alle borgere i de 25 EU-medlemsstater er EU-borgere på lige fod med de tjekkiske og de slovakiske borgere, og de er berettiget til samme rettigheder og forpligtelser inden for EU. Hr. formand, jeg anmoder Dem derfor om at tage sagen op, både i Udvalget om det Indre Marked og Forbrugerbeskyttelse og over for de slovakiske og tjekkiske myndigheder. Der er ingen tid at spilde. Vintersæsonen for turister nærmer sig hastigt, hvor mange tusinde turister vil besøge Slovakiet og Tjekkiet. 
<SPEAKER ID="34" LANGUAGE="EL" NAME="Toussas (GUE/NGL )." AFFILIATION="(Formanden afbrød taleren)">
<P>
   - Hr. formand, at der bliver fundet dioxiner, kræftfremkaldende stoffer, i mejeri- og kødprodukter, der er fremstillet i EU-medlemsstater, er en trussel mod forbrugerne.
<P>
Den nye fødevareskandale viser, at problemet er politisk, og at vi bør tage fat om problemets rod, inden vi griber ind med lovgivning.
<P>
Storprofittens og spekulationens love, som anvendes i forvaltningen af fødekæden, bærer hovedansvaret for forringelsen af fødevarekvaliteten. Så længe produktionen intensiveres, og så længe fødekæden styres og kontrolleres af sektorens store multinationale selskaber, som fastsætter produktionsmetoderne og fødevarernes kvalitet ud fra et cost-benefit-forhold, vil der aldrig være nogen effektive garantier for forbrugernes sundhed.
<P>
Produktionens karakter ændres ikke med vedtagelse af forordninger. Medmindre produktionsprocessen ændres, så man udelukker brug af ulovlige og farlige produktions-, forarbejdnings og distributionsmetoder, vil de forbryderiske aktiviteter fortsætte, og det vil gå ud over folkesundheden.
<P>
De fødevarerisici, som er blevet afsløret i den seneste tid, … 
<SPEAKER ID="35" LANGUAGE="PL" NAME="Krupa (IND/DEM )." AFFILIATION="">
<P>
    -  Hr. formand, jeg vil gerne protestere imod de fornærmelser, som medlemsstaternes regeringer udsættes for af Europa-Parlamentet. Polen har på nærmeste hold oplevet de to seneste totalitære regimer, nemlig nazismen og kommunismen. Polen som nation har slet ikke haft tid til at komme ovenpå igen. Polen blev ødelagt, ikke blot materielt, men bestemt også intellektuelt og åndeligt. I lyset af truslen om en gentagelse af disse former for totalitarisme ønsker jeg at protestere imod visse kommentarer fra medlemmer af Parlamentet, især de kommentarer, som hr. Schulz kom med vedrørende medlemsstaternes regeringer, som han kaldte tjenere. Vores nation og fædreland er det vigtigste for os efter Gud og familien. Det er her, vores vigtigste værdier holdes i hævd. De nuværende tendenser i EU fremmer en verden, hvor borgerne lever uden fædrelande og religion, og hvor patriotisme, kultur og sprog er totalt devalueret. Disse forhold fremmes under dække af en form for åndsforladt fælles stat med en fælles regering. Europa vil kun kunne udvikles, hvis det er et Europa, som består af fædrelande. Et Europa uden kristne værdier, uden religion og uden fædrelande, som udelukkende er baseret på økonomi, er ikke et sted, hvor mennesker kan trives. Europa er ganske enkelt på vej mod destruktiv totalitarisme. 
<SPEAKER ID="36" LANGUAGE="EN" NAME="Tannock (PPE-DE )." AFFILIATION="">
<P>
   - Hr. formand, jeg skal være medlem af Parlamentets delegation, der skal observere anden runde af præsidentvalget i Ukraine næste søndag. Medmindre EU indvilliger i, at Ukraine på lang sigt evt. kan blive medlem af EU, kan det ikke undgås, at vinderen af valget kun har en økonomisk mulighed, nemlig at se mod øst mod Moskva. Herefter vil Ukraine være tvunget til fuldt at gennemføre det fælles økonomiske område med Rusland, Belarus og Kasakhstan og muligvis endda Usbekistan. Hvis Ukraine indgår tætte frihandelsaftaler med lande som f.eks. Belarus og Usbekistan, der har elendige menneskerettighedsforhold, og især, hvis de danner en toldunion, er døren for integration i EU uigenkaldeligt lukket.
<P>
Måske lige med undtagelse af hr. Berlusconi er ingen leder i EU modig nok til at tage initiativ til en euroatlantisk integration med Ukraine. Det kan ikke være moralsk forsvarligt at indlede forhandlinger med Tyrkiet og med de vestlige Balkanlande og nægte Ukraine samme ret. Valget skal, ud over at være frit, retfærdigt og gennemsigtigt, også give mulighed for, at EU-tiltrædelse på lang sigt er en del af det ukrainske folks valg. 
<SPEAKER ID="37" LANGUAGE="EN" NAME="Mote (NI )." AFFILIATION="">
<P>
   - Hr. formand, på sidste plenarmøde og efter indlevering af dokumenter til kontoret for grov svig i London oplyste jeg Parlamentet om, at jeg havde opfordret den britiske regering til at tilbageholde al fremtidig EU-støtte, da det britiske parlament aldrig har vedtaget at give offentlige midler til tredjemand, som man ikke kan stole på, gør ordentligt rede for brugen af dem.
<P>
De nævnte tidligere, at en sådan handling strider imod fællesskabslovgivningen. Deres påstand har givet anledning til en række spørgsmål. Mener De, at medlemsstater skal foretage udbetalinger til EU, uanset hvor utilstrækkelig finanskontrollen er? Mener De, at EU ikke kan tvinges til at redegøre ordentligt over for udbetalingskontoret?
<P>
I henhold til traktaterne træffer medlemsstaterne "de samme foranstaltninger til bekæmpelse af svig, der skader Fællesskabets finansielle interesser, som til bekæmpelse af svig, der skader deres egne finansielle interesser". Mener De, at disse ord rent faktisk er uden betydning og ikke kan håndhæves? 
<SPEAKER ID="38" LANGUAGE="PL" NAME="Geringer de Oedenberg (PSE )." AFFILIATION="">
<P>
   -Hr. formand, jeg vil gerne henlede Deres opmærksomhed på spørgsmålet om de yderligere midler, der kræves på grund af EU's nuværende udvidelse. Den politiske beslutning om at udvide EU har tydelige økonomiske konsekvenser, da der skal være fastsat en garanti for yderligere støtte til effektiv integration af de nye medlemsstater.
<P>
Vi kan ikke acceptere forslaget om at begrænse EU-budgettet på et tidspunkt, hvor EU netop har gennemført en udvidelse, der omfatter 10 nye og hovedsageligt fattige lande. Vores prioritet skal være at sikre, at der er fastsat et relevant og tilstrækkeligt budget til styrkelse af samhørighed i det EU, som eksisterer nu. Først da skal vi lægge planer for finansieringen af yderligere udvidelser med den klare bevidsthed, at det vil kræve yderligere ressourcer. 
<SPEAKER ID="39" LANGUAGE="" NAME="" AFFILIATION="(Mødet hævet kl. 17.59)">
