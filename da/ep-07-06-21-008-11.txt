<CHAPTER ID="008-11">
11. Forbrugertillid i et digitalt miljø (afstemning) 
<P>
Betænkning af Roithová
<P>

<SPEAKER ID="092" NAME="Thijs Berman" AFFILIATION="PSE">
(EN) Hr. formand! Den 31. januar 2007 sendte jeg et brev til Parlamentets formand, hvori jeg foreslog, at der hvert år blev organiseret et foredrag til ære og minde om den russiske journalist Anna Politkovskaja. Dette Politkovskaja-foredrag skulle holdes af en journalist, der har udmærket sig gennem en enestående indsats til forsvar for demokratiet og respekten for alle mennesker. Med dette foredrag ville vi ære alle journalister, der spiller en afgørende rolle som vogtere af vores åbne samfund.
<P>
Bart Staes, Jean-Marie Cavada, Ewa Klamt og Luisa Morgantini skrev også under på dette forslag. I henhold til forretningsordenens artikel 28 skal formanden svare inden for en frist på 30 dage. Jeg har kun modtaget et vagt svar, og intet er sket i mellemtiden. Vi vil gerne organisere denne begivenhed i oktober i år, et år efter mordet på vores velansete Anna Politkovskaja. Vi har brug for formandskabets samarbejde, og vi håber, at vi kan regne hermed.
<P>
(Bifald)
<SPEAKER ID="093" NAME="Formanden">
Tak, hr. Berman. Jeg tror, at det foreløbige svar netop havde til formål at forhindre fristen i at udløbe, men jeg vil selvfølgelig lade Deres bemærkning gå videre, og jeg vil sammen med Præsidiet og formanden undersøge, hvordan der skal følges op på Deres anmodning.
