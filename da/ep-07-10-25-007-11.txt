<CHAPTER ID="007-11">
11. Forbindelserne EU/Serbien (afstemning) 
<P>
Betænkning af Kacin
<P>
Før afstemningen om ændringsforslag 8
<SPEAKER ID="099" NAME="Doris Pack" AFFILIATION="PPE-DE">
- (DE) Hr. formand! Jeg ønskede at få ordet i forbindelse med dette ændringsforslag. Vi har en rettelse hertil, og jeg beder hr. Schöpflin og de andre medlemmer om at stemme for, da det, som står i den oprindelige tekst, er forkert. Årstallet 1992 er forkert. Dette ville vi bibeholde, hvis vi ikke nu stemte for hr. Kacins ændringsforslag. Jeg opfordrer til, at vi stemmer for dette ændringsforlag!
<P>
Før afstemningen om ændringsforslag 29
<SPEAKER ID="101" NAME="Jelko Kacin  " AFFILIATION="ALDE">
ordfører. - (EN) Hr. formand! Jeg har et mundtligt ændringsforslag til punkt 29, da det er nødvendigt at slette nogle ord. I den danske version skal ordene "med begge enheder" udgå. I modsat fald vil det ikke give mening at afholde delt afstemning.
<P>
PPE-DE-Gruppen er nået til enighed herom.
<P>
(Parlamentet godkendte det mundtlige ændringsforslag)
<P>
Efter afstemningen
<SPEAKER ID="103" NAME="Gerard Batten" AFFILIATION="IND/DEM">
- (EN) Hr. formand! Jeg har en bemærkning til forretningsordenen, jf. artikel 166, hvori det fastslås, at medlemmet ved begyndelsen af indlægget skal anføre, hvilken artikel han mener, der er tilsidesat. Jeg henviser til denne artikel.
<P>
Jeg mener, at De fratog hr. Martin ordet uden at give ham mulighed for at afslutte sit indlæg. Han havde en bemærkning til i går.
<P>
I går fremsatte hr. Schulz en lang politisk erklæring uden at henvise til den artikel, han mente var tilsidesat. Formanden tillod dette, hvorimod hr. Martin blev frataget ordet.
<P>
Jeg mener, at der er tale om forskelsbehandling og dobbelte standarder, EU-tilhængere får lov til at sige, hvad de vil, hvorimod EU-modstanderne fratages ordet.
<P>
Jeg anmoder om, at forretningsordenen gøres gældende over for alle på lige fod.
<P>
(Bifald fra højre)
<SPEAKER ID="104" NAME="Formanden">
I dag har jeg forsædet, og jeg bestræber mig altid på at anvende forretningsordenen på en måde, som er i overensstemmelse med bestemmelserne.
