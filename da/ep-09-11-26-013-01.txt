<CHAPTER ID="013-01">
1. Nicaragua (afstemning) 
<P>
Før afstemningen:
<SPEAKER ID="282" NAME="Véronique De Keyser" LANGUAGE="FR">
Hr. formand! Jeg vil gerne minde om, at min gruppe har besluttet ikke at deltage i afstemningen af de grunde, som jeg nævnte tidligere.
<P>
Vi afholder os ikke fra at stemme, vi deltager ikke.
<SPEAKER ID="283" NAME="Eija-Riitta Korhola" AFFILIATION="PPE">
(FI) Hr. formand! Efter min mening fik alt for mange medlemmer lov til at overskride deres taletid under sidste forhandling, i nogle tilfælde fik de dobbelt så lang tid. Jeg vil gerne bede Dem minde alle om, at mikrofonen om nødvendigt kan slukkes. Det kan være nødvendigt, for at vi ikke mister den taletid, vi har fået tildelt.
<SPEAKER ID="284" NAME="Formanden">
Ja, nogle af Dem fik ordet to gange, men ikke om samme punkt. Hvad angår slukning af mikrofonen, har jeg været generøs over for alle, og jeg har ikke frataget nogen ordet i dag, men det gør jeg næste gang.
<SPEAKER ID="285" NAME="Raül Romeva i Rueda" LANGUAGE="FR">
Hr. formand! Jeg vil gerne understrege, at vores gruppe er til stede i dag, men vi har af samme grund som Gruppen for Det Progressive Forbund af Socialdemokrater i Europa besluttet ikke at deltage i afstemningen for at tilkendegive vores modstand mod, at denne forhandling og efterfølgende afstemning fandt sted.
<SPEAKER ID="286" NAME="Ilda Figueiredo" LANGUAGE="PT">
Hr. formand! Vi har samme holdning. Af de grunde, vi forklarede under forhandlingen, vil vi ikke deltage i denne forhandling ... afstemning. Vi deltog i forhandlingen, men vi vil ikke deltage i afstemningen, da dette ikke er et rigtigt uopsættelighedsspørgsmål, som vi allerede har forklaret.
<SPEAKER ID="287" NAME="Formanden">
Mine damer og herrer! Jeg vil gerne henlede opmærksomheden på en lille teknisk fejl i punkt 6. Ordene "kriminel" og "disciplinær" vil blive fjernet fra punktet.
