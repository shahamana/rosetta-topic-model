<CHAPTER ID="004-03">
3. Mægling på det civil- og handelsretlige område (
<P>
Før afstemningen
<SPEAKER ID="083" NAME="Arlene McCarthy">
ordfører. - (EN) Hr. formand! Der er ingen ændringer til den fælles holdning. Det er takket være det fremragende arbejde mellem Parlamentet, Rådet og Kommissionen og i særdeleshed mine skyggeordføreres arbejde, fru Wallis og hr. Gauzès fra PPE-DE-Gruppen, som tog en stram linje over for Rådet og Kommissionen.
<P>
Jeg tror, det er mere end et år siden, vi godkendte dette forslag, men det er mæglingseksperterne og de professionelle i denne sektor, hvis tilbagemelding på Parlamentets første onlinekonsultation nogensinde overbeviste os om de positive egenskaber ved denne lov. Jeg ved, at de nu vil byde dagens afstemning om at gøre disse forslag til lov velkommen.
<P>
Vi ser alt for ofte tilfælde, hvor et ægteskab eller forhold, hvor der er børn involveret, går galt, og vælgere ender med årelange domstolsprocedurer og enorme sagsomkostninger. Advokatregningerne for en af mine vælgere, som havde en græsk partner, hobede sig op, og hun måtte igennem tre år i retssystemet for at få sine børn tilbage. Mægling kan derfor være at værdifuldt værktøj for borgere til at opnå adgang til domstolene og kan potentielt reducere omkostningerne ved tvistbilæggelse uden det bitre forløb, en retssag ellers ofte kan være.
<P>
Det har den ekstra fordel, at det frigiver domstolenes tid til andre sager, der kræver en retsafgørelse. Denne nye lov bør hjælpe folk overalt i Europa med at få hurtig adgang til domstolene, som er til at betale. Jeg opfordrer derfor medlemmerne til at støtte andenbehandlingen og åbne op for nye veje for oprejsning og retsmidler til borgere overalt i EU.
<P>
(Bifald)
<SPEAKER ID="084" NAME="Formanden">
Jeg vil gerne minde mine kolleger om, at ordføreren på plenarmødet har ret til at bede om ordet i to minutter, så vil alle være venlige at udvise passende selvkontrol. Jeg tror dog, at hr. Rack har bedt om ordet angående en bemærkning til forretningsordenen.
<SPEAKER ID="085" NAME="Reinhard Rack" AFFILIATION="PPE-DE">
(DE) Hr. formand! Normalt ville vi sige, at det er vores maskineri, som ikke virker, men i dette tilfælde er det elevatorerne, som ikke virker. Mange af vore kolleger står og venter på at komme ned i mødesalen. Da dette er tilfældet, ville det være fornuftigt, hvis vi måske kunne overveje at fremlægge erklæringer som denne.
<SPEAKER ID="086" NAME="Formanden">
Jeg garanterer, at der vil blive gjort alt, hvad der kan gøres, for at få elevatorerne til at virke igen så hurtigt som muligt eller tillade kollegerne at stemme i elevatorerne.
