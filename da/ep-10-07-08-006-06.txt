<CHAPTER ID="006-06">
6. Aids/hiv med henblik på den 18. internationale aids-konference (Wien, 18. - 23. juli 2010) (
<P>
- Før afstemningen:
<SPEAKER ID="170" NAME="Michael Cashman" AFFILIATION="S&amp;D">
(EN) Hr. formand! I lyset af denne afstemnings betydning forud for konferencen i Wien anmoder jeg om afstemning ved navneopråb i slutafstemningen..
<SPEAKER ID="171" NAME="Francesco Enrico Speroni" LANGUAGE="IT">
Hr. formand, mine damer og herrer! Min gruppe er imod denne anmodning.
<P>
(Anmodningen blev forkastet)
<SPEAKER ID="173" NAME="Astrid Lulling" AFFILIATION="PPE">
(FR) Hr. formand! Lad os nu tage det roligt. Luxembourgere taler og skriver fransk og tysk, og før afstemningen om dette følsomme beslutningsforslag vil jeg gerne henlede opmærksomheden på, at der er stor forskel på den franske og tyske udgave af punkt 17.
<P>
I den tyske udgave står der, at medlemsstaterne og Kommissionen opfordres til ...
<P>
(DE) at støtte foranstaltninger vedrørende sikker abort
<P>
(FR) ... at støtte foranstaltninger vedrørende sikker abort. Jeg har fået at vide, at denne del af sætningen hverken står i den franske eller engelske udgave.
<P>
Hr. formand! Hvis De kunne præcisere, om det er den franske tekst, der er den rigtige, ville det hjælpe mange medlemmer til at træffe en beslutning under afstemningen.
<SPEAKER ID="176" NAME="Formanden">
Vi retter alle oversættelserne, således at de bringes i overensstemmelse med den oprindelige tekst. Vi kontrollerer det. Tak.
<SPEAKER ID="177" NAME="Michael Cashman" AFFILIATION="S&amp;D">
(EN) Hr. formand! I lyset af den sidste afstemning vil jeg gerne høre, om det politiske parti, der rejste indvendinger, vil ophæve sine indvendinger og nu tillade, at vi får en afstemning ved navneopråb i slutafstemningen.
<SPEAKER ID="178" NAME="Francesco Enrico Speroni" LANGUAGE="IT">
Hr. formand, mine damer og herrer! Jeg gentager, at jeg er imod denne anmodning.
<P>
(Anmodningen blev forkastet)
<P>
- Efter afstemningen:
<SPEAKER ID="180" NAME="Gay Mitchell" AFFILIATION="PPE">
(EN) Hr. formand! Jeg ønsker ikke at forsinke arbejdet, og jeg er glad for at se, at hr. Cashman har stemmen i orden. Jeg mener, det ville være rigtigt, hvis vi fik fri afstemning i hele Parlamentet i spørgsmål af denne art. Derved ville det være muligt at fastslå Parlamentets virkelige holdning. Vi har én side af salen, som indpisker Parlamentet og kun én side, der tillader fri afstemning. Hvis vi virkelig ønsker at fastlægge Parlamentets holdning i spørgsmål som disse, bør der være fri afstemning i hele Parlamentet.
<P>
(Bifald)
<SPEAKER ID="182" NAME="Michael Cashman" AFFILIATION="S&amp;D">
Hr. formand! Hvis et medlem bliver nævnt her i Parlamentet, har han ret til at svare. Jeg blev nævnt, og derfor vil jeg gerne sige til hr. Mitchell og andre, at uanset hvad et parti beslutter at stemme, har vi alle vores egen frie stemme, og Parlamentet stemte demokratisk.
<P>
(Bifald)
