<CHAPTER ID="005">
Højtideligt møde - Midtvejstale af Jerzy Buzek, Parlamentets formand
<SPEAKER ID="121" NAME="Formanden">
Kære kolleger! Jeg har en kort tale, som jeg lovede Dem for et år siden.
<P>
Vi er halvvejs igennem mit formandskab. Allerede fra starten af lovede jeg, at jeg ville holde Dem orienteret om mine aktiviteter.
<P>
Som formand for Europa-Parlamentet repræsenterer jeg alle her i salen. Hvor jeg end er rejst hen, hvad jeg end har lavet, så har jeg altid følt ære og ansvar ved at handle på vegne af dette velansete Parlament.
<P>
Men denne tale handler ikke om mig. Denne tale handler om Dem og Deres aktiviteter. Den handler om os alle, om det, vi har opnået sammen i Europa-Parlamentet i de seneste 15 måneder, og om det, der ligger foran os.
