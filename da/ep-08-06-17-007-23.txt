<CHAPTER ID="007-23">
23. Restkoncentrationer af farmakologisk virksomme stoffer i animalske fødevarer (
<P>
Før afstemningen
<SPEAKER ID="147" NAME="Avril Doyle" LANGUAGE="EN">
Hr. formand! Denne lovgivning er meget påkrævet, eftersom den eksisterende lovgivning om kontrol med rester har ført til, at tilgængeligheden af godkendte lægemidler til dyr er forringet alvorligt, hvilket skaber negative effekter for menneskers og dyrs sundhed og velfærd.
<P>
Jeg vil indtrængende anmode formandskabet, navnlig den franske minister, om at prioritere denne sag højt, så vi kan få løst problemet med tilgængelighed, navnlig til det vi kalder mindre brug og såkaldte mindre arter, herunder får, heste, bier, fisk og mange andre dyr, som slet ikke er så sjældent forekommende i mange af EU's lande.
<P>
Det er imidlertid højst tiltrængt med en revision af veterinærlægemiddeldirektivet i henhold til resultaterne fra arbejdsgruppen om tilgængelighed af veterinære lægemidler.
<P>
Denne lovgivning er kun et plaster i forhold til behovet ude i praksis. Jeg hilser den velkommen og opfordrer indtrængende det kommende franske formandskab til at give den den fornødne prioritering.
