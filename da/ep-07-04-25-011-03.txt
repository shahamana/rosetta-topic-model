<CHAPTER ID="011-03">
3. Trafikovervågnings- og trafikinformationssystem for skibsfarten i Fællesskabet (afstemning) 
<P>
Betænkning af Sterckx
<P>
Før afstemningen ændringsforslag 46
<SPEAKER ID="132" NAME="Luis de Grandes Pascual" AFFILIATION="PPE-DE">
(ES) Hr. formand! Jeg vil kort forklare baggrunden for det mundtlige ændringsforslag. Transportudvalget vedtog i sin tid ændringsforslag 46, som jeg selv havde udarbejdet, og ændringsforslag 50, som hr. Sterckx havde udarbejdet. Senere har tjenestegrenene konstateret, at der er en vis uforenelighed mellem dem med hensyn til nogle datoer.
<P>
Vi er blevet enige og mener, at den bedste løsning er et mundtligt ændringsforslag til ændringsforslag 46, som jeg foreslår Parlamentet, og som blot består i en tilføjelse, nemlig: "og under alle omstændigheder senest den 1. juli 2008".
<P>
På denne måde ændres meningen ikke i nogen af de to ændringsforslag, og det ville være en lovlig løsning på konflikten.
<P>
(Parlamentet vedtog det mundtlige ændringsforslag)
