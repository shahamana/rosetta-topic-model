<CHAPTER ID="005">
Erklæring fra formanden
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Hr. formand! Jeg vil blot meddele, at skriftlig erklæring nr. 0054/2009 om transport af heste til slagtning i Den Europæiske Union har opnået det nødvendige antal stemmer. Jeg vil gerne takke alle, der har underskrevet erklæringen. Det er en strålende nyhed.
<P>

<SPEAKER ID="079" NAME="Formanden">
I dag er det 20 år siden, at Nelson Mandela blev løsladt fra fængslet i Sydafrika efter at have afsonet 27 år af en livstidsdom, som regimet afsagde i 1964.
<P>
(Bifald)
<P>
Som De måske ved, var Nelson Mandela den første vinder af Sakharovprisen, der blev indstiftet af Europa-Parlamentet i 1988.
<P>
I anledning af 20-årsdagen for løsladelsen af Nelson Mandela udtalte Jerzy Buzek, formanden for Europa-Parlamentet, følgende: "Nelson Mandela er en kilde til inspiration og er fortsat elsket og husket af mange mennesker i Europa, Afrika og resten af verden. Nelsons Mandelas navn vil til evig tid være forbundet med kampen for frihed, retfærdighed og demokrati. Nelson Mandelas modige krav om integritet i det demokratiske liv, menneskerettigheder og forsoning med tidligere modstandere har sat de højeste standarder, som vi alle skal bestræbe os på at leve op til."
<P>
(Bifald)
<P>
"Nelson Mandela fortsætter kampen og er involveret i velgørende arbejde inden for bekæmpelse af hiv/aids og giver således fortsat millioner af mennesker verden over et lille håb.
<P>
20 år efter holder vi fast i Nelson Mandelas budskab om, at "det er op til os"."
<SPEAKER ID="080" NAME="Michael Cashman (S&amp;D">
), formand for Delegationen for Forbindelserne med Sydafrika. - (EN) Hr. formand! Jeg skal gøre det meget kort, da vi skal videre med dagsordenen.
<P>
Som De ganske rigtigt sagde, blev Nelson Mandela løsladt fra fængslet for 20 år siden efter 27 år som politisk fange. Hele verden var vidne til hans sidste skridt ud i friheden. Det var en dag, der ændrede Sydafrika og velsagtens hele verden. Han skabte et moderne og nyt Sydafrika. Han gjorde det uden vrede, uvilje eller bitterhed, hvilket viser, at han er en statsmand, der rager langt op over de andre. Han er efter min opfattelse et levende eksempel på det forhold, at vores historie enten holder os fangen eller sætter os fri. Da han blev befriet, befriede han et land, henviste apartheid til historiens glemsel og skabte et multiracialt demokrati i Sydafrika. Vi saluterer ham.
<P>
(Bifald)
