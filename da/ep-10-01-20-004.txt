<CHAPTER ID="004">
Velkomstord
<SPEAKER ID="058" NAME="Formanden">
Mine damer og herrer! Jeg har fået at vide, at der er en delegation fra Republikken Koreas nationalforsamling til stede i galleriet, og dem byder vi også velkommen. Vi ønsker at byde dem og deres delegationsleder, Lee Kang Rae, velkommen i anledning af det tolvte tværparlamentariske møde mellem Europa-Parlamentet og deres lands parlament.
<P>
Europa-Parlamentet har altid støttet fred og stabilitet og forsvaret af menneskerettighederne på den koreanske halvø. Naturligvis bifalder vi den mere og mere aktive rolle, som Republikken Korea spiller på den internationale scene, og vi ønsker sydkoreanerne alt godt, når de indtager formandskabet for G20 i år.
<P>
Vi er klar over den brede associeringsaftale mellem Republikken Korea og EU, som snart går ind i ratifikationsprocessen. Vi lykønsker vores koreanske kolleger hermed. Vi håber, at deres tilstedeværelse bliver vellykket, og frem for alt at de nyder det privilegium at følge en så grundlæggende debat som den, der i øjeblikket finder sted her i Parlamentet.
