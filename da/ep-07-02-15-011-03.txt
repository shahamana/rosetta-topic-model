<CHAPTER ID="011-03">
3. Guinea (afstemning) 
<P>
Før afstemningen om afsnit D i præamblen:
<SPEAKER ID="218" NAME="Harlem Désir" AFFILIATION="PSE">
(FR) Hr. formand! Vi har rent faktisk accepteret, at vi trækker ændringsforslag 1 tilbage. Det gør vi for at bevare konsensus og enstemmighed grupperne imellem. Det vil efter min opfattelse give beslutningen styrke, hvilket jeg glæder mig over. Vi har efter aftale med de forskellige politiske grupper i stedet stillet et mundtligt ændringsforslag til indføjelse i betragtning D i forlængelse af den nuværende tekst. Jeg vil oplæse ændringsforslaget på engelsk, da det vil være den engelske tekst, der har gyldighed, og da forhandlingerne om det mundtlige ændringsforslag er ført på engelsk. Ændringsforslaget præciserer, at det drejer sig om lejetropper fra Liberia og Sierra Leone, som i øjeblikket anvendes af myndighederne, men hvis indgriben endnu ikke officielt er endeligt bevist, til trods for at alle observatører på stedet nu begynder at registrere en sådan udvikling. For at påpege dette forhold og samtidig holde os til en uigendrivelig formulering, lyder ændringsforslaget som følger:
<P>
"mens der er påstande om tilstedeværelse af lejesoldater og tidligere guerillasoldater".
<P>
(FR) Jeg tror, vores kollega hr. Matsakis ønsker at stille et mundtligt ændringsforslag til det mundtlige ændringsforslag, således at dette bliver endnu mere præcist formuleret. Jeg skal straks meddele, at jeg støtter den formulering, hr. Matsakis vil foreslå, for at vi alle enstemmigt kan vedtage samme tekst.
<SPEAKER ID="221" NAME="Marios Matsakis" AFFILIATION="ALDE">
(EN) Hr. formand! For yderligere at tydeliggøre det og gøre det mere faktuelt korrekt og detaljeret, vil jeg gerne stille et mundtligt ændringsforslag til det mundtlige ændringsforslag stillet af hr. Désir.
<P>
Efter ordene "mens der er påstande om tilstedeværelse af lejesoldater og tidligere guerillasoldater" ønsker jeg tilføjet ", der arbejder som paramilitære regeringsstyrker".
<P>
(Parlamentet gav sin tilslutning til fremsættelse af det mundtlige ændringsforslag)
<SPEAKER ID="222" NAME="Formanden">
Afstemningen er afsluttet.
