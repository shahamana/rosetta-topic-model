<CHAPTER ID="010">
Finansielle tjenesteydelser (undertegnelse af retsakter) 
<SPEAKER ID="149" NAME="Formanden">
I henhold til proceduren med fælles beslutningstagning underskrives retsakterne af formanden for Parlamentet og det aktuelle formandskab for Rådet. Inden mødet genoptages, skal der underskrives en lovpakke, hvorved den træder i kraft. Europaminister Cecilia Malmström underskriver den på Rådets vegne. Det glæder mig meget, at kommissær Benita Ferrero-Waldner også er til stede i dag.
<P>
Jeg vil gerne sige et par ord om den lovgivning, vi skal til at underskrive. I dag, aftenen for det ekstraordinære EU-topmøde forud for G20-topmødet i Pittsburgh, er en god lejlighed til at styrke Parlamentets rolle som medlovgiver. Jeg er blevet bedt om at repræsentere Europa-Parlamentet ved stats- og regeringschefernes middag. Vi, EU, vil forberede vores deltagelse i G20-mødet i Pittsburgh.
<P>
I dag har vi vedtaget en vigtig lovpakke med fire forskellige retsakter i henhold til den fælles beslutningsprocedure som reaktion på finanskrisen. Hvad indeholder lovpakken? Et kapitalkravsdirektiv, en forordning om kreditvurderingsbureauer, en ny forordning om grænseoverskridende betalinger og en beslutning, der opretter et nyt program til støtte for særlige aktiviteter i forbindelse med finansielle tjenesteydelser, regnskabsaflæggelse og revision.
<P>
Direktivet og forordningerne tilsigter at beskytte investorer i EU og EU's finansielle system, styrke forbrugerrettighederne og sikre bedre tilsyn. Disse retsakter har til formål at stabilisere finansmarkederne. Dermed opfylder vi forudsigelserne, men den lovgivning, vi underskriver, blev udarbejdet af Parlamentet i den foregående valgperiode. Ønsker minister Malmström ordet inden underskrivelsen af retsakterne?
<SPEAKER ID="150" NAME="Cecilia Malmström" LANGUAGE="SV">
Hr. formand! Vi skal til at underskrive en række retsakter, der er fuldstændig afgørende for EU's reaktion på den finansielle og økonomiske krise, der har ramt Europa så hårdt, og som vil fortsætte med at påvirke os. Jeg vil gerne benytte lejligheden til at takke det tjekkiske formandskab, som har arbejdet meget hårdt på at få disse retsakter på plads på kort tid. Det var takket være det tjekkiske formandskab, det lykkedes os hurtigt at gennemføre et så vellykket samarbejde mellem Rådet og Parlamentet og at indgå hurtige, effektive aftaler.
<P>
Som jeg nævnte tidligere, er vi forsigtigt optimistiske med hensyn til den økonomiske situation, men vi ved også, at arbejdsløshed vil ramme mange lande meget hårdt i den kommende tid. Derfor er der stadig god grund til, at Parlamentet, Rådet og Kommissionen arbejder tæt sammen. Jeg ser frem til vores samarbejde, og jeg er stolt af at kunne underskrive disse retsakter sammen med Parlamentets formand.
<SPEAKER ID="151" NAME="Formanden">
Jeg vil gerne henlede opmærksomheden på, at det, vi foretager os, er udtryk for kontinuiteten i Rådets, Parlamentets og Kommissionens funktioner. Der har i mellemtiden været valg til Parlamentet, og det har på ingen måde hindret vores aktiviteter eller vores arbejde.
<P>
Jeg vil nu bede minister Malmström om at gå videre med den fælles underskrivelse, som vil finde sted ved dette bord. Jeg vil også bede kommissær Ferrero-Waldner, fru Berès og fru Bowles - den foregående og nuværende formand for Økonomi- og Valutaudvalget - om at komme herhen i midten, samt ordførerne, som inkluderer hr. Karas og hr. Gauzès. De vil alle være til stede under underskrivelsen, og ministeren og jeg vil underskrive.
<P>
Jeg vil også gerne påpege, at fru Starkevičiūtog hr. Hoppenstedt er tidligere ordførere, men de er ikke længere medlemmer af Parlamentet, de var medlemmer i den foregående valgperiode.
<P>
Vi går nu videre til underskrivelsen.
