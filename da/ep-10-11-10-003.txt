<CHAPTER ID="003">
Erklæring fra formanden
<SPEAKER ID="007" NAME="Formanden">
Jeg ønsker at fremsætte adskillige erklæringer ved indledningen af denne mødeperiode.
<P>
Den 6. november 2010 gennemførte ukendte gerningsmænd et brutalt overfald på journalisten Oleg Kashin. Dette brutale overfald, der ikke blev begået med røveri for øje, fordømmes på det kraftigste. Vi bemærker og bifalder præsident Medvedevs hurtige reaktion i denne situation og hans personlige løfte om at finde frem til gerningsmændene, og vi håber, at dette vil lykkes.
<P>
For det andet blev der den 31. oktober for første gang i to år afholdt en demonstration arrangeret af oppositionen på Triumfpladsen i Moskva, uden at politiet greb ind. Vi opfatter dette som et lovende signal fra de russiske myndigheder og håber ikke, at Parlamentets årelange opfordringer til en øget demokratisering af samfundslivet i Rusland er gået upåagtet hen.
<P>
For det tredje blev der for 10 dage siden gennemført et angreb i Bagdad på kristne, der var til gudstjeneste i deres kirke. Nogle blev dræbt, mens andre blev såret. På Europa-Parlamentets vegne gentager jeg min opfordring til at respektere religionsfriheden og sætte en stopper for den religiøst motiverede vold, der ses i denne del af verden.
<P>
For det fjerde vil der den 10. december blive afholdt en ceremoni i Stockholm, hvor dette års Nobelpriser vil blive overrakt. Vi anser det for uacceptabelt, at de kinesiske myndigheder har forsøgt at presse EU's medlemsstater til at undlade at deltage i ceremonien. Parlamentet kæmper utrætteligt for, at alle verdens menneskers grundlæggende og umistelige rettigheder skal overholdes, og vi gør naturligvis ingen undtagelser med hensyn til Kina. Ved ceremonien i december deltager formanden for EU's delegation i Norge som EU's og således også Parlamentets repræsentant.
<SPEAKER ID="008" NAME="Luigi Berlinguer" AFFILIATION="S&amp;D">
(IT) Hr. formand, mine damer og herrer! I de seneste dage er Veneto-regionen i Italien blevet ramt af alvorlige naturkatastrofer, særlig i provinserne Vicenza, Padova og Verona. Disse katastrofale oversvømmelser har påvirket ca. 500 000 mennesker på forskellige måder og har forårsaget skader for flere hundrede millioner euro. Denne tragedie har fået alle produktionssektorer, små og mellemstore virksomheder og flere andre sektorer til at gå i knæ.
<P>
Jeg anmoder medlemmerne og de europæiske institutioner om at gøre alt, der står i Deres magt for at støtte disse mennesker og finde løsninger på denne katastrofe inden for rammerne af de regler, der er fastlagt i EU's Solidaritetsfond og strukturfondene.
<P>
Jeg bemærker også, at Italien har endnu en grund til at sørge i dag, selv om årsagen er en helt anden, nemlig Pompejis kollaps. Jeg ønskede blot at gøre opmærksom på det her for at understrege betydningen og væsentligheden af en hændelse som denne og nødvendigheden af, at Europa også holder øje med disse ting.
<SPEAKER ID="009" NAME="Formanden">
Tak, fordi De påpegede dette. Vær venlig også at bruge indlæggene af et minuts varighed hertil. Dette emne kan også tages op i indlæggene af et minuts varighed. Tak, fordi De tog emnet op, hr. Berlinguer.
