<CHAPTER ID="012">
Arbejdsplan
<SPEAKER ID="021" NAME="Formanden">
Den endelige version af udkastet til dagsorden, som Formandskonferencen har udarbejdet på sit møde den 10. december i henhold til forretningsordenens artikel 137, er blevet omdelt. Der er foreslået følgende ændringer:
<P>
Mandag - ingen ændringer
<P>
Tirsdag
<P>
Jeg har modtaget en anmodning fra Gruppen for Europæisk Frihed og Demokrati om tilføjelse af en mundtlig forespørgsel til Kommissionen om subsidiaritetsprincippet. Det var en skriftlig anmodning, som blev fremsendt til Parlamentets præsidium. Jeg vil gerne bede en repræsentant for EFD-Gruppen om at sige noget om det.
<SPEAKER ID="022" NAME="Francesco Enrico Speroni" LANGUAGE="IT">
Hr. formand, mine damer og herrer! Vi har bedt om at få denne mundtlige forespørgsel tilføjet dagsordenen, da vi mener, at Parlamentet bør have et ordentligt svar på så vigtigt et spørgsmål, og derfor beder om denne ændring af dagsordenen.
<P>
(Parlamentet gav sin tilslutning)
<SPEAKER ID="023" NAME="Formanden">
Mine damer og herrer! Bemærk venligst, at dette punkt vil blive tilføjet som det sidste på dagsordenen for tirsdag aften. Fristen for beslutningsforslag er tirsdag den 15. december kl. 10.00, og fristen for fælles beslutningsforslag og ændringsforslag er onsdag den 16. december kl. 10.00. Afstemningen finder sted torsdag. Så det er sidste punkt i morgen, beslutningsforslag onsdag og afstemning torsdag.
<SPEAKER ID="024" NAME="Hannes Swoboda" LANGUAGE="DE">
Hr. formand! Hvis vi forstod Dem korrekt, henviste De til en beslutning i forbindelse med det forslag, der oprindelig er fremsat. Vi har dog ikke udtrykkelig aftalt, om der skal være en beslutning eller ikke.
<SPEAKER ID="025" NAME="Formanden">
Det er faktisk helt rigtigt. Anmodningen blev fremsat med beslutningen.
<P>
Onsdag - ingen ændringer
<P>
Torsdag
<P>
Er der nogen indsigelser om torsdag?
<SPEAKER ID="026" NAME="Fiorello Provera" LANGUAGE="IT">
Hr. formand, mine damer og herrer! Der er flere hastesager på dagsordenen for næste torsdag. Som den tredje af disse hastesager er det situationen i Aserbajdsjan, vi skal behandle. Medierne, heriblandt de vestlige medier, har rapporteret om et slagsmål mellem to unge bloggere og endnu to personer på et offentligt sted. Der blev foretaget en anholdelse og afsagt en dom, og jeg mener kun, det er rimeligt at nå til bunds i denne sag og få bekræftet, om alt er gået til, som det skal ifølge loven.
<P>
Samtidig har der imidlertid fundet yderst alvorlige begivenheder sted i Filippinerne de seneste dage: 57 mennesker, der kørte i konvoj til støtte for en præsidentkandidat, blev massakreret af en væbnet gruppe, som udnyttede den revolutionslignende situation til at gribe til våben mod regeringen i en grad, så Filippinerne er erklæret i militær undtagelsestilstand.
<P>
Jeg beder derfor mine kolleger om, at situationen i Filippinerne erstatter emnet om Aserbajdsjan som det tredje punkt på torsdag. Der er tydelig forskel på graden af alvor mellem det, der er sket i Aserbajdsjan, og ...
<P>
(Formanden afbrød taleren)
