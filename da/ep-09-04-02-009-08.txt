<CHAPTER ID="009-08">
8. Anvendelse af direktiv 2004/38/EF om unionsborgeres og deres familiemedlemmers ret til at færdes og opholde sig frit på medlemsstaternes område (
<P>
- Før afstemningen:
<SPEAKER ID="079" NAME="Adina-Ioana Vălean">
ordfører. - (EN) Hr. formand! For at udrydde enhver misforståelse og for at imødekomme anmodningerne fra de italienske kolleger fra det nye "Partito della Libertà", som tilhører PPE-DE- og UEN-Gruppen, foreslår jeg et mundtligt ændringsforslag til fodnote 1 til betragtning S, første led, så de sidste to sætninger sættes, og "IT" (Italien) indsættes i sekvensen i begyndelsen af afsnittet. Dette er medtaget på afstemningslisten.
<SPEAKER ID="080" NAME="Stefano Zappalà" AFFILIATION="PPE-DE">
(IT) Hr. formand! Jeg sætter pris på ordførerens forslag, men denne beslutning indeholder for mange referencer - ikke kun i denne betragtning og i denne fodnote i det fremlagte mundtlige ændringsforslag, men også i mange andre dele af beslutningen. Af forskellige grunde henvises der til alle medlemsstaterne og også til det begreb, De har ønsket fjernet fra fodnoten, vedrørende selve de begreber, der nævnes i andre dele af beslutningen. Jeg mener derfor, og dette er mit forslag, at min kollega burde anmode om, at beslutningen ændres yderligere og derefter henvises til fornyet behandling i udvalget.
<SPEAKER ID="082" NAME="Roberta Angelilli" AFFILIATION="UEN">
- (IT) Hr. formand! Hvad angår berettigelsen til behandling for Adina-Ioana Văleans ændringsforslag: Det var helt korrekt, at Adina-Ioana Vălean gik tilbage og rettede teksten, så den vage og vildledende henvisning til tredje og fjerde ægtefælle, som skabte tvivl om lovligheden af polygami, blev fjernet.
<P>
Vi bør dog præcisere, at det spørgeskema, som blev udsendt til medlemsstaterne, desværre indeholdt denne forkerte terminologi. Dvs. at medlemsstaterne blev bedt om deres holdning til den frie bevægelighed for anden, tredje og fjerde ægtefælle.
<P>
(Formanden afbrød taleren)
<SPEAKER ID="083" NAME="Formanden">
Roberta Angelilli! Forhandlingen er afsluttet. Alle, der ikke ønsker at støtte Adina-Ioana Văleans forslag, kan rejse sig. 40 medlemmer skal rejse sig for at forkaste forslaget, og der vil ikke blive givet forklaring.
<P>
(Parlamentet vedtog det mundtlige ændringsforslag)
