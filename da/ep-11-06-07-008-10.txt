<CHAPTER ID="008-10">
10. EU's syvende rammeprogram for forskning, teknologisk udvikling og demonstration (
<SPEAKER ID="135" NAME="Paweł Robert Kowal" AFFILIATION="ECR">
(PL) Hr. formand! Jeg har underrettet Sekretariatet om, at jeg gerne vil stille et mundtligt ændringsforslag, som omfatter sletning af punkt 27, da det indeholder usande oplysninger om et vigtigt videnskabeligt projekt med betegnelsen INDECT. Jeg vil gerne oplyse forsamlingen om, at dette projekt er blevet godkendt ved en etisk gennemgang, som blev foretaget den 15. marts 2011 i Bruxelles med deltagelse af specialister fra Østrig, Frankrig, Nederlandene, Tyskland og Det Forenede Kongerige. Gennemgangen vedrørende arbejdet ved dette projekt førte til et positivt resultat, og projektet er blevet godkendt. Man har ikke fundet nogen problemer i forhold til de etiske aspekter ved projektet. Kommissionen har i øvrigt ført tilsyn med de etiske aspekter lige fra starten. Det vil jeg gerne understrege, og jeg anmoder mine kolleger om at være forsigtige med, at vores betænkning ikke indeholder oplysninger, som ikke baseres på kendsgerninger. Dette er et meget vigtigt videnskabeligt forskningsprojekt, som gennemføres af AGH University of Science and Technology i Kraków sammen med en række europæiske forskningsinstitutter og højere læreanstalter.
