<CHAPTER ID="004">
Udvalgenes og delegationernes sammensætning
<SPEAKER ID="008" NAME="Formanden">
. - Jeg har modtaget et forslag fra Gruppen for Selvstændighed og Demokrati om at udpege hr. Farage som medlem af Udvalget om International Handel i stedet for hr. Colman. Er der nogen indsigelser mod dette?
<SPEAKER ID="009" NAME="Hannes Swoboda" AFFILIATION="PSE">
(DE) Hr. formand! Er der en minimumsperiode, som man skal sidde i et udvalg, eller er dette kun nødvendigt i dag?
<SPEAKER ID="010" NAME="Formanden">
. - Det spørgsmål må De selvfølgelig stille til Gruppen for Selvstændighed og Demokrati, men jeg kan forsikre Dem om, at Parlamentets formand støtter fuld gennemsigtighed i denne sag.
<SPEAKER ID="011" NAME="Nigel Farage" AFFILIATION="IND/DEM">
(EN) Hr. formand! Jeg kan berolige min østrigske kollega med, at jeg faktisk var medlem af Udvalget om International Handel i de første to et halvt år af denne valgperiode. Jeg overlod derefter pladsen til en kollega, som forlod Parlamentet helt for to uger siden. Så i modsætning til, hvad De måske kunne frygte, er dette ikke kun aftalt spil i sidste øjeblik.
<SPEAKER ID="012" NAME="Formanden">
De har ikke svaret på spørgsmålet om, hvor længe De agter at sidde i dette udvalg, men jeg udleder umiddelbart fra Deres bemærkninger, at De vil blive i udvalget indtil udgangen af denne valgperiode.
