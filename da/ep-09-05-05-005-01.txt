<CHAPTER ID="005-01">
1. Handelsnormer for fjerkrækød (
<P>
Før afstemningen
<SPEAKER ID="077" NAME="Ilda Figueiredo" LANGUAGE="PT">
Hr. formand, mine damer og herrer! Jeg vil blot gerne kort forklare, at denne betænkning indeholder de ændringsforslag, som blev vedtaget enstemmigt af Udvalget om Landbrug og Udvikling af Landdistrikter i fortsættelse af den beslutning, der blev vedtaget på plenarmødet den 19. juni 2008, som forkastede Kommissionens forslag, der tilsigtede at godkende markedsføring af fjerkrækød til konsum, selv efter det var udsat for antimikrobiel behandling.
<P>
Derfor vil jeg gerne takke alle dem, der har samarbejdet med mig om betænkningen, herunder medlemmerne af og ordføreren for udtalelsen fra Udvalget om Miljø, Folkesundhed og Fødevaresikkerhed.
<P>
Vi håber, at Kommissionen og Rådet vil tage betænkningen og Parlamentets erklæring til forsvar for folkesundheden, fødevaresikkerheden og producenterne af fjerkrækød i EU til efterretning.
