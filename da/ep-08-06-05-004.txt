<CHAPTER ID="004">
Godkendelse af protokollen fra foregående møde
<SPEAKER ID="074" NAME="Monica Frassoni" AFFILIATION="Verts/ALE">
(IT) Hr. formand, mine damer og herrer! Kommissionen udløste i går alarmsystemet for radioaktiv fare som følge af en hændelse i Krsko i Slovenien. Detaljerne af dette forbliver svævende. Alarmen blev offentliggjort gennem en procedure, som er blevet beskrevet som ualmindelige, men dets grundlag og konsekvenser er stadig fuldstændig forvirrende og uklare.
<P>
Vi opfordrer derfor det slovenske formandskab og Kommissionen til at opretholde det gennemsigtighedsniveau, som Kommissionen kraftigt opfordrer til, og fortælle Parlamentet og offentligheden, hvad der virkelig skete, og hvad der sker nu, da en række rygter i øjeblikket cirkulerer, som hverken er klare eller helt utvetydige. Vi kræver derfor den nødvendige afklaring fra de europæiske myndigheder.
<SPEAKER ID="075" NAME="Roberto Musacchio" AFFILIATION="GUE/NGL">
- (IT) Hr. formand, mine damer og herrer! Jeg vil gerne meget kort tilslutte mig min kollegas anmodning. Vi har her at gøre med et meget alvorligt uheld i en reaktor, som der også har været problemer med tidligere. Vi har brug for en meget høj grad af gennemsigtighed, ikke mindst eftersom vi ved, at det ikke er nogen let sag at lukke en reaktor ned og gøre den sikker. Hvad angår mit land, så ligger vi kun få kilometer fra Slovenien, som endda har formandskabet for øjeblikket.
<SPEAKER ID="076" NAME="Formanden">
Det var to erklæringer om det, og det er nok.
<SPEAKER ID="077" NAME="Günter Verheugen" LANGUAGE="EN">
Hr. formand! Den 1. juni udsendte Kommissionen, på baggrund af oplysninger fra fællesskabssystemet til udveksling af presserende radiologiske informationer (ECURIE) og under anvendelse af princippet om forsigtighed, en offentlig erklæring om alarmmeddelelsen fra Slovenien kl. 17.38 lokal tid. Det drejede sig om et tab af kølemiddel, som havde fundet sted i det primære kølesystem i atomkraftværket Krško i det sydvestlige Slovenien.
<P>
Ifølge de seneste oplysninger fra de slovenske myndigheder blev atomkraftværket Krškos reaktor fuldstændig lukket ned onsdag den 4. juni kl. 19.30. Den relativt lille lækage blev holdt inden for indeslutningsbygningen. De slovenske myndigheder har bekræftet, at der ikke er sket noget udslip til miljøet. Situationen kan betragtes som værende under fuld kontrol.
<P>
Kommissionen videregav straks disse oplysninger til alle medlemsstaterne i overensstemmelse med proceduren og udsendte endnu en offentlig erklæring. Oplysningerne om uheldet kom fra fællesskabssystemet til udveksling af presserende radiologiske informationer. ECURIE-systemet kræver, at medlemsstaterne straks informerer Kommissionen og alle potentielt berørte medlemsstater, når de, om nødvendigt, påtænker at træffe modforanstaltninger for at beskytte befolkningen mod virkningerne af et radiologisk eller nukleart uheld. Det Europæiske Fællesskab skal uden ophold videresende denne meddelelse til alle medlemsstaterne.
<P>
Alle 27 medlemsstater, samt Schweiz, har underskrevet ECURIE-aftalen. Kommissionen understreger, at ECURIE-systemet er et system til udveksling af oplysninger om atomuheld, og Kommissionen mener, at en tilgang med fuld gennemsigtighed er den mest passende løsning i tilfælde af atomuheld.
<SPEAKER ID="078" NAME="Rebecca Harms" AFFILIATION="Verts/ALE">
(DE) Hr. formand, hr. kommissær, mine damer og herrer! Jeg har for nylig fået et målebillede fra en målestation i Krško, og dette billede viser, at der har været et bemærkelsesværdig peak af radioaktivitet, som man har målt netop en dag før alarmen blev udløst. Det må der findes en forklaring på.
<SPEAKER ID="079" NAME="Formanden">
Dermed afslutter vi denne sag, Kommissionen vil tage det hele med i betragtning. Vi vender nu tilbage til vores normale procedure.
<P>
(Protokollen fra foregående møde godkendtes)
