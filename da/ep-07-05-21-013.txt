<CHAPTER ID="013">
Arbejdsplan
<SPEAKER ID="017" NAME="Formanden">
Det endelige forslag til dagsorden for denne mødeperiode som opstillet af Formandskonferencen på mødet den 16. maj 2007 i overensstemmelse med forretningsordenens artikel 130 og 131 er omdelt. Der er foreslået følgende ændringer:
<P>
Vedrørende tirsdag
<P>
Gruppen De Grønne/Den Europæiske Fri Alliance har stillet forslag om at udsætte den endelige afstemning om fru Auberts betænkning om økologisk produktion og mærkning af økologiske produkter til mødeperioden i juni i Strasbourg.
<SPEAKER ID="018" NAME="Monica Frassoni" LANGUAGE="IT">
Hr. formand, mine damer og herrer! Jeg vil blot præcisere vores ønske om at udskyde afstemningen til mødeperioden i juni. Vores anmodning skyldes "lovteknik", der er et noget mystisk udtryk, der efter vores mening betyder, at et par ugers udskydelse af afstemningen vil hjælpe vores institution med at forhandle sig frem til et positivt resultat - eller i hvert fald et resultat, der er mere positivt, end hvis der stemmes om forslaget i morgen. Som De ved, er dette spørgsmål meget vigtigt for borgerne. Derfor har vi foreslået en ændring af retsgrundlaget med støtte fra Parlamentet under ét. Jeg opfordrer mine kolleger til at støtte vores anmodning om at udskyde afstemningen i stedet for at sende forslaget til fornyet udvalgsbehandling.
<SPEAKER ID="019" NAME="Formanden">
Jeg formoder, at denne begrundelse også var et argument til fordel for ændringsforslaget, så lad os høre, om nogen er imod.
<SPEAKER ID="020" NAME="Struan Stevenson" LANGUAGE="EN">
Hr. formand! Selv om jeg hader at være uenig med fru Frassoni, udsatte vi Aubert-betænkningen i den seneste mødeperiode og sendte den tilbage til Udvalget om Landbrug og Udvikling af Landdistrikter. Der synes at være en ringe chance for at finde et lovgrundlag, og derfor blev alle koordinatorer bortset fra Verts/ALE-Gruppen enige om, at sagen skulle gå til endelig afstemning i denne mødeperiode, og afstemningen skal efter planen finde sted i morgen. Jeg må bede mine kolleger og alle de andre grupper, der gav deres accept via deres koordinatorer i udvalget, om at afvise dette forslag fra Verts/ALE-Gruppen og afholde den endelige afstemning i morgen.
<P>
(Parlamentet forkastede forslaget)
<SPEAKER ID="021" NAME="Formanden">
Gruppen for Det Europæiske Folkeparti (Kristelige Demokrater) og De Europæiske Demokrater og De Europæiske Socialdemokraters Gruppe har anmodet om, at forhandlingen om Rådets og Kommissionens redegørelser om situationen i Palæstina ikke afsluttes med, at der bliver stillet beslutningsforslag.
<SPEAKER ID="022" NAME="Hannes Swoboda" LANGUAGE="DE">
Hr. formand! Sidste gang gav vores gruppe meget klart udtryk for sin holdning til Palæstina-spørgsmålet, navnlig hvad anerkendelsen af den palæstinensiske regering angår.
<P>
Jeg tror dog, at vi i vanskelige tider som disse må starte med at finde en linje her i Parlamentet, som vi alle kan slutte op om, men det har der ikke været ført tilstrækkelig mange drøftelser om. Desuden er vi tæt på at blive indhentet af begivenhederne i Palæstina, hvorfor et ufærdigt beslutningsforslag uden bred støtte bestemt ikke ville være gavnligt i den nuværende situation, navnlig nu hvor De står over for at skulle besøge området, hvorfor jeg foreslår, at beslutningsforslaget trækkes tilbage af disse grunde - ikke fordi vi har ændret mening, men fordi vi ønsker at finde tilstrækkelig tid til drøftelser med de andre grupper.
<SPEAKER ID="023" NAME="Francis Wurtz">
for GUE/NGL-Gruppen. - (FR) Hr. formand! Jeg er ikke helt imod anmodningen.
<P>
Jeg beklager ganske vist, at vi ikke får nogen beslutning, og at vi ikke kan vedtage den meget konstruktive beslutning, som Formandskonferencen nåede til enighed om sidste onsdag. Men jeg forstår også hr. Swobodas argumenter.
<P>
Når jeg giver udtryk for en vis beklagelse, er det ganske enkelt fordi, det er nøjagtig det budskab, vi har brug for at sende til folket for at give det en smule håb og puste en smule liv i det, der er tilbage af landets så skrøbelige institutioner.
<P>
Jeg er således for hr. Swobodas forslag, men foreslår, at Formandskonferencen på torsdag stille og roligt undersøger, hvordan vi kan markere resolution 242's 40-års fødselsdag, eftersom mini-mødeperioden falder nøjagtig sammen med denne 40-års fødselsdag. Jeg henstiller til, at den enighed, vi sammen har opnået på Formandskonferencen om dette meget omsiggribende spørgsmål, ligeledes bliver konkretiseret i anledning af denne 40-års dag.
<P>
(Parlamentet vedtog forslaget)
<P>
(Parlamentet fastsatte arbejdsplanen)
