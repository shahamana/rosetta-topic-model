<CHAPTER ID="005-03">
3. Strafferetlig beskyttelse af miljøet (
<P>
Før afstemningen
<SPEAKER ID="130" NAME="Janez Lenarčič">
formand for Rådet. - (EN) Hr. formand! Jeg vil endnu en gang takke Dem. Med Deres tilladelse vil jeg gerne komme med følgende udtalelse på vegne af Rådet.
<P>
Vi har overvejet det følgende ændringsforslag, som Europa-Parlamentets Retsudvalg har vedtaget. Det er formuleret i den nye betragtning 12a.
<P>
Jeg citerer: "Såfremt en løbende aktivitet efter et stykke tid medfører miljøskader, der igen efterfølgende kan medføre et strafferetligt ansvar i henhold til dette direktiv, skal det fastslås, hvorvidt lovovertræderen handlede forsætligt eller uagtsomt, ud fra det tidspunkt, hvor lovovertræderen fik kendskab til eller burde have haft kendskab til de forhold, der udgjorde den strafbare handling, og ikke ud fra det tidspunkt, hvor lovovertræderen påbegyndte sin aktivitet. Det skal i den forbindelse bemærkes, at forudgående udstedelse af en tilladelse, licens eller bevilling ikke kan udgøre nogen ansvarsfrihedsgrund." Citat slut.
<P>
Vi forstår de hensigter, der er kommet til udtryk i forbindelse med dette ændringsforslag. Disse emner henhører imidlertid under medlemsstaternes enekompetence. Vi tror, at medlemsstaterne vil tage behørigt hensyn til disse hensigter.
<SPEAKER ID="131" NAME="Olli Rehn">
medlem af Kommissionen. - (EN) Hr. formand! Denne erklæring fører sandsynligvis ikke til samme retorik, som blev anvendt af hr. Cohn-Bendit. Jeg er nødt til at læse følgende op, og jeg citerer: Kommissionen noterede sig følgende ændringsforslag vedtaget i Retsudvalget: "Såfremt en løbende aktivitet efter et stykke tid medfører miljøskader, der igen efterfølgende kan medføre et strafferetligt ansvar i henhold til dette direktiv, skal det fastslås, hvorvidt lovovertræderen handlede forsætligt eller uagtsomt, ud fra det tidspunkt, hvor lovovertræderen fik kendskab til eller burde have haft kendskab til de forhold, der udgjorde den strafbare handling, og ikke ud fra det tidspunkt, hvor lovovertræderen påbegyndte sin aktivitet. Det skal i den forbindelse bemærkes, at forudgående udstedelse af en tilladelse, licens eller bevilling ikke kan udgøre nogen ansvarsfrihedsgrund." Vi har fuld forståelse for den bekymring, der kommer til udtryk i dette ændringsforslag. Disse emner henhører imidlertid under medlemsstaternes enekompetence, og vi har tillid til, at de vil tage behørigt hensyn til disse væsentlige bekymringer.
<SPEAKER ID="132" NAME="Hartmut Nassauer">
ordfører. - (DE) Hr. formand, mine damer og herrer! De to erklæringer giver mig anledning til at gøre de medlemmer, som muligvis ikke fik helt fat i det, opmærksom på, at disse erklæringer hører med til det kompromis, vi har vedtaget. Vi har bedt om yderligere oplysninger om to-tre problemer, og det er så sket på denne måde. Genstanden for selve lovgivningsproceduren er naturligvis kun den tekst, som vi har besluttet i fællesskab.
<P>
Jeg står her med brevet fra formanden for de faste repræsentanter - det er Slovenien, der har formandskabet - og det bekræfter, at denne tekst, hvis vi vedtager den i dag, også bliver accepteret af Rådet og dermed fører til det ønskede lovgivningsresultat i forbindelse med en First Reading Agreement.
