<CHAPTER ID="006-13">
13. Forbrugerrettigheder (
<SPEAKER ID="114" NAME="Andreas Schwab">
ordfører. - (DE) Hr. Formand! Jeg vil gerne lægge ud med at takke alle mine kolleger, som stemte for forslaget. I lyset af dette store flertal er det vigtigt, at Kommissionen giver en kort kommentar til emnet.
<SPEAKER ID="115" NAME="Janusz Lewandowski">
medlem af Kommissionen. - - (EN) Hr. formand! Vi tager afstemningen i dag til efterretning. Vi ser frem til et konstruktivt samarbejde med henblik på at nå frem til en endelig aftale. Der er dog stadig et par uafklarede spørgsmål. Lovforslaget om en samlet tilladelse er meget vigtigt, og derfor håber vi meget snart at nå til enighed. Jeg vil gerne takke ordføreren, fru Mathieu, og ønsker det bedste for hende og det ungarske formandskab.
<SPEAKER ID="116" NAME="Andreas Schwab" AFFILIATION="PPE">
(DE) Hr. formand! Jeg havde rent faktisk regnet med en anden slags kommentar. Jeg forventede, at Kommissionen ville anføre, at den ikke er enig i alle punkter.
<SPEAKER ID="117" NAME="Janusz Lewandowski">
medlem af Kommissionen. - (EN) Hr. formand! Jeg skulle også kommentere den tidligere afstemning, og derfor gjorde jeg dette. Jeg vil nu gerne kommentere den seneste afstemning om Schwab-betænkningen.
<P>
Vi befinder os nu i det tredje forhandlingsår, og det viser meget tydeligt, at det er vanskeligt at nå til enighed om dette vigtige spørgsmål. Jeg synes, at Rådets holdning var et ret godt udgangspunkt. Parlamentet har tilføjet sin egen holdning. Kommissionen er ikke parat til at acceptere alle forslag, men vi er parate til at samarbejde så vidt muligt for at nå frem til et endeligt resultat.
<P>
I øvrigt har jeg fået at vide, at jeg også skulle kommentere resultatet af den forudgående afstemning. Det er derfor, jeg er kommet med to kommentarer, som ikke har taget for meget af Deres tid.
<SPEAKER ID="118" NAME="Andreas Schwab">
ordfører. - (DE) Hr. formand! Jeg vil i forbindelse med kommissærens sidste bemærkning gerne anmode om, at vi henviser sagen til udvalget i henhold til artikel 57, stk. 2. Jeg opfordrer til Deres støtte i denne henseende.
