<CHAPTER ID="005-10">
10. Det indre marked for naturgas (
<P>
Før afstemningen
<SPEAKER ID="096" NAME="Romano Maria La Russa" LANGUAGE="IT">
Hr. formand, mine damer og herrer! På grund af den begrænsede tid i går kunne jeg ikke, som jeg ønskede det, takke alle dem, som har samarbejdet med mig. Dette direktiv har været meget vanskeligt, og drøftelserne har taget lang tid, men efter min opfattelse nåede vi i sidste ende frem til et vellykket resultat.
<P>
Jeg vil især gerne takke alle mine kolleger i Udvalget om Industri, Forskning og Energi for deres samarbejde, især skyggeordførerne, hr. Reul, hr. Swoboda, hr. Manders, hr. Turmes, hr. Seppänen og naturligvis kommissær Piebalgs - jeg håber, at jeg ikke har glemt nogen - samt hr. Vidal-Quadras for hans samarbejde. Jeg vil også gerne takke sekretariatet, mit personale og mine kolleger.
<P>
Jeg har kun brug for tre sekunder. Dette direktiv er interessant og yderst vigtigt. Det er et direktiv - vær venlig at give mig tre sekunder. Det er et direktiv - vi spilder så meget tid her i Parlamentet - som er interessant for selskaberne - desværre ofte i form af monopoler - og forbrugerne.
<P>
Jeg mener, at vi i vores arbejde har forsøgt ikke at straffe producenter eller forbrugere, men vi har forsøgt - tak for deres bifald, men jeg skal fortsætte - vi har forsøgt at arbejde for alle europæiske borgere i den forstand ... Godt. De har travlt, lad os slutte ganske kort. Dette er, og jeg takker Dem, et glædeligt udtryk for parlamentarisk demokrati i Europa.
<P>
(Bifald)
