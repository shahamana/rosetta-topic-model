<CHAPTER ID="012">
Dagsorden
<SPEAKER ID="016" NAME="Formanden">
Det endelige forslag til dagsorden som opstillet i overensstemmelse med artikel 130 og 131 i forretningsordenen er blevet omdelt. Der er blevet foreslået følgende ændringer:
<SPEAKER ID="017" NAME="Martin Schulz" LANGUAGE="DE">
Fru formand! På vores dagsorden har vi i dag Kommissionens redegørelse om partnerskabsaftalen med AVS-landene, og der er planlagt et beslutningsforslag om denne forhandling. Vores gruppe har her til morgen og i de seneste dage haft meget intensive diskussioner om beslutningsforslaget. Vi har også arbejdet hårdt på at få udarbejdet et kompromisbeslutningsforslag sammen med andre grupper netop for at nå frem til et sådant kompromis. Desværre viste det sig at være umuligt. Ikke desto mindre ønsker vi ikke at give op, og vi prøver stadig at nå frem til et kompromis, før det bliver nødvendigt at gå til afstemning.
<P>
På min gruppes vegne foreslår jeg derfor, at vi udsætter beslutningsforslaget om Kommissionens redegørelse og afstemningen herom til mødeperioden i december. Jeg ville derfor være taknemmelig over for parlamentsmedlemmerne, hvis de kunne støtte dette forslag. Det ville give os flere muligheder for at forhandle os frem til et kompromis.
<SPEAKER ID="018" NAME="Formanden">
Hr.Schultz! vi vender tilbage til det spørgsmål om lidt, når vi når dertil i vores arbejdsplan.
<P>
Vedrørende onsdag
<P>
Den fælles forhandling om Fællesskabets jernbaner vil blive afholdt før fru Hieronymis betænkning om udøvelse af tv-radiospredningsvirksomhed.
<P>
Hr. Ortuondo Larreas betænkning om interoperabilitet i Fælleskabets jernbanesystem vil blive sat til afstemning under næste mødeperiode i Strasbourg.
<P>
Vedrørende torsdag
<P>
Jeg vil gerne informere Dem om følgende vedrørende afstemningen:
<P>
Hr. Leinens betænkning om ændring af forordningen om finansforordningen for De Europæiske Fællesskabers almindelige budget er blevet vedtaget i overensstemmelse med artikel 43, stk. 1, og er på dagsordenen til afstemning.
<P>
Hr. Bloklands betænkning om farlige kemikalier er udsat til mødeperioden i januar, således at man kan opnå forlig ved førstebehandlingen.
<P>
Og så kommer vi til det emne, De rejste, hr. Schultz.
<P>
Fra Den Socialdemokratiske Gruppe har jeg modtaget en anmodning om, at afstemningen om de økonomiske partnerskabsaftaler bliver udsat til mødeperioden i december. Som følge heraf vil der blive sat en ny frist for indgivelse af teksterne.
<SPEAKER ID="019" NAME="João de Deus Pinheiro">
for PPE-DE-Gruppen. - (PT) Fru formand! Jeg bemærker, at de socialdemokratiske rækker har udvist kompromissind, og jeg må på PPE-DE-Gruppens vegne sige, at vi ligeledes er åbne for et kompromis, og vi vil derfor ikke sætte os imod forslaget. Men efter folkeafstemningen i Venezuela vil vi også gerne have et beslutningsforslag vedrørende situationen i det land på dagsordenen under mødeperioden i december. I kompromisets og julens ånd mener jeg, at vi kan acceptere disse forslag.
<SPEAKER ID="020" NAME="Formanden">
Hr. Pinheiro! Dette forslag vedrører ikke Venezuela, men en anmodning fra Den Socialdemokratiske Gruppe om at udsætte beslutningsforslagene om økonomiske partnerskabsaftaler til mødeperioden i december.
<P>
Er der nogen, der ønsker at tale for dette forslag?
<SPEAKER ID="021" NAME="João de Deus Pinheiro">
for PPE-DE-Gruppen. - (PT) Fru formand! De hørte sandsynligvis ikke, hvad jeg sagde. Jeg begyndte med at sige, at vi i kompromisets ånd var rede til at acceptere dette forslag. Men i denne samme julens og kompromisets ånd ville vi gerne have, at vores socialdemokratiske venner til gengæld accepterer vores forslag om et beslutningsforslag om Venezuela efter folkeafstemningen der.
<SPEAKER ID="022" NAME="Formanden">
Er der nogen, der ønsker at tale imod dette forslag?
<SPEAKER ID="023" NAME="Helmuth Markov">
for GUE/NGL-Gruppen. - (DE) Fru formand! Jeg er ret overrasket over forslaget fra Den Socialdemokratiske Gruppe. Det fælles beslutningsforslag fra socialdemokraterne, de grønne og min gruppe indbefattede det beslutningsforslag, der blev vedtaget i Kigali. I Kigali var medlemmerne af PPE-DE-Gruppen også enige i det kompromis, så jeg kan ganske enkelt ikke forstå, hvorfor alt nu skal udskydes og sættes til yderligere forhandling, når medlemmerne af Parlamentet allerede var nået til enighed. Det er en kendsgerning, at alle var enige i dette kompromis i Kigali! Jeg er derfor imod en udsættelse, da dokumentet allerede er blevet accepteret af et stort antal af medlemmerne, og man kunne stemme om det i dag.
<SPEAKER ID="024" NAME="Daniel Cohn-Bendit">
for Verts/ALE-Gruppen. - (DE) Fru formand! Bare for at der ikke skal herske nogen misforståelse, vil jeg understrege, at problemet ikke er indholdet. Problemet er, at de ønsker at sikre sig et flertal. Jeg mener, det er legitimt. De har fuldstændig ret, hr. Markov! Forslaget indebærer, at forhandlingen starter igen, og det er svært at forstå, men lad os se, socialdemokraternes tanke er at sikre et flertal til støtte for det, alle ønsker at opnå under alle omstændigheder. Det er det, det drejer sig om, og det er grunden til, at de ønsker en udsættelse. Det er det hele.
<P>
(Parlamentet vedtog anmodningen)
<SPEAKER ID="026" NAME="Formanden">
Afstemningen om beslutningsforslagene om de økonomiske partnerskabsaftaler er udsat til december, og der foreslås følgende frister:
<P>
for indgivelse af beslutningsforslag, onsdag den 5. december kl. 12.00
<P>
for ændringsforslag og fælles beslutningsforslag, mandag den 10. december kl. 19.00
<P>
Afstemningen finder sted onsdag den 12. december.
<P>
Jeg har modtaget en anmodning fra PPE-DE-Gruppen om, at forhandlingen om Kommissionens erklæring vedrørende folkeafstemningen i Venezuela skal afsluttes med, at der bliver stillet beslutningsforslag.
<P>
Er der nogen, der ønsker at tale imod dette forslag?
<SPEAKER ID="027" NAME="Martin Schulz">
for PSE-Gruppen. - (DE) Fru formand! Hr. de Deus Pinheiro har lige nævnt julens ånd. Jeg går også ind for julens ånd, men lad os ikke overdrive. I den ånd var vi jo villige til at acceptere et kompromis fra Kigali.
<P>
Med hensyn til Venezuela vil der altid være meningsforskelle og uenighed i en debat om hr. Chávez. Vi mener, at debatten er nyttig - ja den afholdes jo nu - men vi er ikke overbevist om, at vi vil kunne få et fornuftigt beslutningsforslag stillet på benene i den korte tid, vi har til rådighed i dag og i morgen. Hvis vi udskyder beslutningsforslaget til december, vil det allerede være tre uger gammelt. Det er i høj grad nyttigt, at vi har vores forhandling nu, men vi ønsker ikke noget beslutningsforslag, for det vil enten blive noget, man bare flikker sammen, eller det vil komme alt for sent. Jeg mener, vi skal tage debatten i dag, og det vil så være nok.
<SPEAKER ID="028" NAME="Formanden">
Er der nogen, der ønsker at tale for denne anmodning?
<SPEAKER ID="029" NAME="João de Deus Pinheiro">
for PPE-DE-Gruppen. - (PT) Fru formand! Tak. Der vil opstå en ny situation efter den kommende folkeafstemning i Venezuela. Det er en meget vigtig folkeafstemning, og jeg følte, at det også var vigtigt, at Parlamentet kunne føre en rationel debat om folkeafstemningens resultater. Så kan vi prøve at få vedtaget et beslutningsforslag i december. Det er i samarbejdets og julens ånd, at jeg stiller det forslag.
<P>
(Parlamentet forkastede forslaget)
<P>
(Parlamentet fastsatte den således ændrede arbejdsplan)
