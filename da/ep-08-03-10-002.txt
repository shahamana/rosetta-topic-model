<CHAPTER ID="002">
Erklæring fra formanden
<SPEAKER ID="006" NAME="Formanden">
I den forgangne uge er en soldat fra EUFOR-styrken for første gang omkommet under udførelse af sin tjeneste i forbindelse med en EU-operation under den europæiske sikkerheds- og forsvarspolitik. Den franske underofficer Gilles Polin blev dræbt, da han ved en fejltagelse krydsede grænsen mellem Tchad og Sudan i sit køretøj. En anden fransk soldat blev såret.
<P>
EUFOR undersøger nu i samarbejde med de sudanske myndigheder, hvordan denne tragiske begivenhed kunne finde sted. Jeg vil gerne udtrykke vores dybeste medlidenhed med den dræbte underofficers familie og slægtninge.
<P>
Jeg minder om, at formålet med EU-operationen i Tchad og i Den Centralafrikanske Republik er at beskytte flygtningelejrene i områderne langs grænsen til Sudan, som er en følge af konflikten i Darfur.
