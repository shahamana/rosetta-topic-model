<CHAPTER ID="006-01">
1. Regnskabsåret 2008, modificeret af Rådet (afstemning) 
<P>
- Regnskabsår 2008
<P>
Før afstemningen
<SPEAKER ID="068" NAME="Kyösti Virrankoski  " AFFILIATION="ALDE">
ordfører. - (EN) Hr. formand! Budgetsamrådet under andenbehandlingen mellem budgetmyndighedens to grene blev afholdt den 23. november 2007. Parlamentet opnåede et resultatbudget for dets to vigtigste målsætninger, nemlig finansiering til Galileo (2,4 milliarder euro) gennem en revision af den flerårige finansielle ramme 2007-2013 og anvendelse af fleksibilitetsinstrumentet (200 millioner euro), og omfattende videre anvendelse af fleksibilitetsinstrumentet (70 millioner euro) til finansiering af større udgifter inden for den fælles udenrigs- og sikkerhedspolitik (FUSP).
<P>
I forlængelse af resultatet af samrådet vedtog Budgetudvalget sine ændringsforslag fra andenbehandlingen den 29. november 2007. Efter den tekniske gennemgang af tallene var der behov for et mindre antal tekniske tilpasninger for at sikre fuldstændig overensstemmelse med resultatet af samrådet den 23. november med hensyn til den finansielle rammes reviderede lofter og det generelle betalingsniveau.
<P>
De vedtagne ændringer er følgende:
<P>
For det første tilpasses forpligtelsesbevillingerne under udgiftsområde 1a som følger:
<P>
Ændringsforslag 335:
<P>
06 02 09 01 (Tilsynsmyndighed for Galileo) til EUR 7 460 000
<P>
06 02 09 02 (Tilsynsmyndighed for Galileo) til EUR 3 100 000
<P>
08 07 01 (Forskningssamarbejde - Transport) til EUR 348 922 000
<P>
Ændringsforslag 331:
<P>
02 02 01 (Konkurrenceevne og innovation) til EUR 126 300 000
<P>
Ændringsforslag 69:
<P>
06 03 03 (TEN - T) til EUR 955 852 600
<P>
For det andet ændres forpligtelsesbevillingerne under udgiftsområde 1b på følgende poster med henblik på at overholde det generelle betalingsniveau, der blev vedtaget på samrådet:
<P>
Ændringsforslag 27:
<P>
04 02 17 (ESF) til EUR 3 823 198 181
<P>
Ændringsforslag 140:
<P>
13 03 16 (EFRU - konvergens) til EUR 10 606 637 496
<P>
Ændringsforslag 141:
<P>
13 03 18 (EFRU - konkurrenceevne) til EUR 2 540 832 078
<P>
Alle disse tekniske tilpasninger blev vedtaget enstemmigt af Budgetudvalget mandag den 10. december.
<P>
For det tredje vil der blive foretaget en række tekniske/nomenklaturmæssige ændringer, primært med hensyn til pilotprojekter og forberedende foranstaltninger. Disse ændringer er blevet forelagt Parlamentets formand. De vedrører ikke tallene og medfører ingen ændringer af klassificeringerne i den flerårlige finansielle ramme.
<P>
(Parlamentet godkendte de tekniske tilpasninger)
<P>
Efter afstemningen
<SPEAKER ID="070" NAME="Emanuel Santos">
formand for Rådet. - (PT) Hr. formand, mine damer og herrer! Før jeg kommenterer resultaterne af godkendelsen af EU's budget for 2008, vil jeg gerne understrege, at dagen i dag er en særdeles dejlig dag for mig, ikke blot som europæer, men også som portugisisk borger. Jeg hentyder selvfølgelig til den historiske begivenhed - undertegnelsen af Lissabontraktaten, der skal finde sted om lidt over en time i mit hjemlands hovedstad. Efter udvidelsen af EU til 27 medlemsstater er det endnu et afgørende skridt i den europæiske integration, som vil gøre Europa mere demokratisk, mere repræsentativt, mere fleksibelt og mere effektivt i den måde, det arbejder på, end det var før.
<P>
Hvis jeg må komme med en kort og tidlig opsummering af det portugisiske formandskabs resultater, vil jeg pege på tre vigtige succesområder for EU's fremtid. Det drejer sig om den aftale, som gør det muligt, at EU-reformtraktaten, Lissabontraktaten, undertegnes i dag, samt afholdelsen af topmødet mellem EU og Afrika og topmødet mellem EU og Brasilien. Dertil kan vi nu føje den vigtige aftale, vi var i stand til at opnå med hensyn til finansieringen af det strategiske program Galileo.
<P>
Mine damer og herrer! I dag har vi andenbehandlingen af 2008-budgettet, den sidste etape i en lang forhandlingsproces, som i sidste ende endte yderst succesfuldt. Det glæder mig at kunne oplyse om den aftale, der blev indgået mellem vores to institutioner under samrådet den 23. november, som til fulde tog højde for alle de budgetforslag for 2008, som vi var nået til enighed om på det tidspunkt.
<P>
I henhold til procedurerne må jeg understrege, at Rådet vil kunne acceptere den maksimale stigningssats, der blev vedtaget under andenbehandlingen. Jeg skal dog bemærke, at der fortsat er behov for enkelte mindre tilpasninger med hensyn til klassificeringen af udgifter, hvor Rådet forbeholder sig sine rettigheder.
<P>
Til slut vil jeg gerne benytte lejligheden til endnu en gang at sige tak til Budgetudvalgets formand, hr. Böge, og til de to ordførere, hr. Virrankoski og hr. Itälä, til mine kolleger i Rådet, til kommissær Grybauskaitog til alle dem, der har været med til at give denne meget krævende budgetprocedure et succesfuldt udfald, som kulminerer med Parlamentets godkendelse.
<SPEAKER ID="071" NAME="Formanden">
Hr. minister! De har bl.a. sagt den sætning, jeg ventede på. Derfor erklærer jeg budgetproceduren afsluttet i henhold til traktatens bestemmelser og den interinstitutionelle aftale af 17. maj 2006. Jeg erklærer ligeledes, at Rådet og Parlamentet i henhold til punkt 13 i den interinstitutionelle aftale accepterer de stigningssatser for ikkeobligatoriske udgifter, der blev vedtaget under Parlamentets andenbehandling. Budgetproceduren kan således erklæres afsluttet og budgettet endeligt vedtaget.
<P>
(Bifald)
<P>
Som De ved, er formanden for øjeblikket i Lissabon, hvor der afholdes en lille undertegnelsesceremoni. Mine beføjelser som næstformand ender her. Budgettet for regnskabsåret 2008 vil blive officielt underskrevet på tirsdag den 18. december under plenarmødet i Bruxelles.
