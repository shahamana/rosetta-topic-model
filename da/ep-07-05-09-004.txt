<CHAPTER ID="004">
Dagsordenen
<SPEAKER ID="012" NAME="Formanden">
I forbindelse med vores arbejdsplan for i dag og i morgen er der efter aftale med alle grupperne omdelt en ændring af den dagsorden, der blev vedtaget på mødet mandag den 23. april. Til denne rettelse har jeg modtaget følgende forslag:
<P>
Onsdag
<P>
PPE-Gruppen foreslår at udsætte Brok-betænkningen om årsrapporten 2005 om den fælles udenrigs- og sikkerhedspolitik til mødet i maj i Strasbourg.
<SPEAKER ID="013" NAME="Joseph Daul" LANGUAGE="FR">
Vores kollega, hr. Brok, har fået foretaget en operation. Han troede, at han ville være tilbage denne uge, men det bliver ikke tilfældet. Jeg kan ikke desto mindre forsikre jer om, at han er ved godt helbred - som vi ved, går han op i sit helbred - og han vil være til stede ved mødet i Strasbourg. Derfor beder jeg jer, mine damer og herrer, om at udsætte drøftelsen af denne betænkning.
<P>
(Parlamentet vedtog forslaget)
<SPEAKER ID="014" NAME="Formanden">
Den Socialdemokratiske Gruppe foreslår at udsætte Lulling-betænkningen om indbyrdes tilnærmelse af punktafgiftssatserne for alkohol og alkoholholdige drikkevarer til mødet i maj i Strasbourg.
<SPEAKER ID="015" NAME="Hannes Swoboda" LANGUAGE="DE">
Hr. formand! Først vil jeg på vores gruppes vegne ønske hr. Brok god bedring.
<P>
Hvad Lulling-betænkningen angår, har jeg i dag talt med fru Lulling. Der er en række problemer - jeg vil ikke lægge skjul på, at det især er i Bulgarien - i forbindelse med ændringer, som Lulling-betænkningen ville føre med sig. Vi vil gerne endnu en gang tale med fru Lulling og repræsentanterne for de andre grupper om, om ikke vi kan finde konsensus i dette prekære spørgsmål. Derfor anmoder vi om, at debatten udsættes til det næste møde i Strasbourg. Det har ikke noget med partipolitik at gøre, for det rammer alle grupperinger i Bulgarien. Det ville være uheldigt at sende et negativt signal nu, hvis det alligevel lykkes at finde en løsning om en eller to uger.
<SPEAKER ID="016" NAME="Astrid Lulling " LANGUAGE="FR">
Hr. formand! Der er ingen saglig grund til, at vi ikke skulle drøfte min betænkning i dag med henblik på at stemme om den i morgen. Denne betænkning blev vedtaget i Økonomi- og Valutaudvalget efter adskillige måneders drøftelser, eftersom Kommissionens forslag, som det fremgår, blev forelagt os den 28. september 2006. Vi har drøftet forslaget mindst fem gange i Økonomi- og Valutaudvalget. Alle har haft mulighed for at give deres mening til kende. Ændringsforslagene blev fremsat inden for tidsfristerne. De er blevet oversat.
<P>
Som tingene står, kan jeg udmærket forstå, hvorfor Den Socialdemokratiske Gruppe foreslår denne udsættelse. Socialdemokraterne er nemlig tilhængere af at hæve minimumspunktafgiftssatserne, mens man i Bulgarien er imod. Socialdemokraterne er derfor bange for at vedtage en holdning inden det bulgarske valg til Europa-Parlamentet. Derfor er årsagen til anmodningen om udsættelse en åbenlys løgn. I virkeligheden er baggrunden politisk, ikke saglig. Jeg opfordrer derfor mine kolleger til at stemme imod.
<SPEAKER ID="017" NAME="Nils Lundgren" AFFILIATION="IND/DEM">
(SV) Hr. formand! Vi skal ikke udvise en sådan foragt for demokratiet, at denne betænknings forhandling udsættes til efter det bulgarske valg. Det er et enormt vigtigt demokratisk princip, at folket, i dette tilfælde i Bulgarien, skal have så megen information som muligt, når de går til valg. Hele formålet med den foreslåede udsættelse er det modsatte, nemlig at vi skal diskutere spørgsmålet efter, at bulgarerne har været til valg. Det modsætter jeg mig på det kraftigste. Alle, som er gode demokrater, bør modsætte sig af samme årsag.
<P>
(Parlamentet vedtog forslaget)
<P>
(Parlamentet godkendte den således ændrede dagsorden)
