<CHAPTER ID="008-10">
10. En EU-strategi for unge - investering og mobilisering (
<P>
Før afstemningen:
<SPEAKER ID="113" NAME="Georgios Papanikolaou" AFFILIATION="PPE">
(EL) Fru formand, mine damer og herrer! Dette er et kritisk tidspunkt for hele Europa. En fremtid for Europa - som er det emne, jeg gerne vil tale om - handler først og fremmest om de kommende generationer. Optimisme i forhold til Europas fremtid afhænger af, om der findes unge mennesker med muligheder, færdigheder og kvalifikationer.
<P>
Hverken denne betænkning eller andre initiativer vedrørende dette emne vil have nogen værdi i fremtiden, medmindre vi alle - navnlig vi, som er direkte valgt af borgerne i Europa - fremhæver den store vægt, som vi må lægge på de unge i hver eneste politik og i hvert eneste aspekt ved vores indsats. I disse for både Grækenland og andre lande så vanskelige tider mener vi, at vi kan opnå dette. Vi kan opnå det gennem en reel indsats sammen med de unge, som vil sikre en bedre fremtid, hvis de får de nødvendige midler og muligheder.
<P>
Jeg vil gerne takke skyggeordførerne fra alle grupper for deres samarbejde og den enighed, som vi har opnået.
<P>
(Bifald)
