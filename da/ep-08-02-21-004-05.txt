<CHAPTER ID="004-05">
5. Situationen i Gaza (afstemning) 
<P>
Før afstemningen
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) Hr. formand! I samråd med de politiske grupper, der har underskrevet den fælles beslutning, vil vi gerne bede om en ændring af strukturen i afsnit 3.
<P>
Der er ikke tale om et mundtligt ændringsforslag, for vi ønsker ikke at tilføje eller fjerne et eneste ord. Vi vil bevare tekstens oprindelige ordlyd, men opdele den i tre forskellige afsnit:
<P>
Så vil den lyde som følger, hr. formand, så der ikke er nogen tvivl:
<P>
"3. gentager sit krav om, at der øjeblikkeligt sættes en stopper for alle voldshandlinger;"
<P>
"4. opfordrer Israel til at indstille militæraktioner med overgreb og drab på civile og udenretlige drab;"
<P>
"5. opfordrer Hamas til efter illegalt at have overtaget Gazastriben at forhindre, at palæstinensiske militser affyrer raketter fra Gaza ind over israelsk område;"
<P>
Der er derfor ikke tale om en ændring af ordlyden, hr. formand. Vi beder ikke om, at der bliver tilføjet eller fjernet et eneste ord, men blot om at dette afsnit bliver delt i tre.
<P>
(Parlamentet vedtog forslaget)
