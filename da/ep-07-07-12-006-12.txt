<CHAPTER ID="006-12">
12. Den Tidligere Jugoslaviske Republik Makedonien (2006) (afstemning) 
<P>
Betænkning af Meijer
<P>
Før afstemningen
<SPEAKER ID="117" NAME="Erik Meijer " LANGUAGE="EN">
Hr. formand! Før afstemningen om min betænkning må jeg informere Parlamentet om to forhold. Da afstemningen blev forberedt i Udenrigsudvalget, Menneskerettigheder, Fælles Sikkerhed og Forsvarspolitik, blev alle politiske grupper enige om udelukkende at benytte én betegnelse i betænkningen for den stat, der kalder sig selv Republikken Makedonien, nemlig den lange form "Den Tidligere Jugoslaviske Republik Makedonien" uden forkortelser som f.eks. det britiske FYROM eller det franske ARYM. Hvis den endelige tekst indeholder andre betegnelser, foreslår jeg derfor, at disse betegnelser erstattes på grundlag af den brede tilslutning til den lange form.
<P>
Derudover foreslog PPE-DE-Gruppen, at jeg samlede to ændringsforslag om punkt 13 i ét - ændringsforslag 22 og PSE-Gruppens ændringsforslag 6. Jeg vil med dette in mente stille et mundtligt ændringsforslag til ændringsforslag 22. Da afstemningen om ændringsforslag 22 finder sted efter afstemningen om ændringsforslag 6, vil denne løsning kun være mulig, hvis ændringsforslag 6 forkastes.
<P>
Jeg vil derfor anmode om, at rækkefølgen for afstemningerne ændres. Hr. Pinior fra PSE-Gruppen udtalte i aftes, at han vil støtte denne ændring.
<SPEAKER ID="118" NAME="Formanden">
Jeg håber, at alle har forstået det sådan. Så handler vi i overensstemmelse med det.
