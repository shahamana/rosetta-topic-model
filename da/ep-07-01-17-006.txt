<CHAPTER ID="006">
Arbejdsplan
<SPEAKER ID="081" NAME="Formanden">
Da det er første gang, jeg har forsædet, vil jeg tillade mig at indlede med at takke for bifaldet, for Deres modtagelse og den tillid, De har vist mig.
<P>
Det endelige forslag til dagsorden er blevet omdelt. Der er stillet følgende ændringsforslag:
<P>
Onsdag
<P>
Jeg har på vegne af Økonomi- og Valutaudvalget modtaget en anmodning om udsættelse af den mundtlige forespørgsel af fru Pervenche Berès, (Ο-0126/2006 - Β6-449/2006) til Kommissionen om yderligere konvergens i tilsynspraksis på EU-plan, som står på dagsordenen for i dag, til en senere mødeperiode med henblik på fælles behandling med den mundtlige forespørgsel til Rådet om det samme spørgsmål.
<SPEAKER ID="082" NAME="Pervenche Berès " LANGUAGE="FR">
Fru formand! Jeg ønsker Dem tillykke med valget.
<P>
Økonomi- og Valutaudvalget har ønsket at stille et spørgsmål til både Rådet og Kommissionen om konvergensen i kontrolpraksis. Spørgsmålet til Rådet druknede imidlertid tydeligvis i postyret omkring forberedelsen af Formandskonferencen. Vi er altid glade for at kunne drøfte den slags emner med Kommissionen, men omtalte spørgsmål er en større udfordring, også for det tyske formandskab. Vi regner altså med dets støtte til at finde et hul i dagsordenen på et af de nærmeste møder for samtidig at kunne behandle den mundtlige forespørgsel til Kommissionen og den til Rådet om et emne, der er helt igennem centralt, nemlig konvergensen i kontrolpraksis på de finansielle markeder.
<P>
Jeg regner ligeledes med støtte fra Europa-Parlamentets formandskab til at finde et godt hul til denne forhandling.
<P>
(Parlamentet vedtog henvisning til fornyet udvalgsbehandling)
