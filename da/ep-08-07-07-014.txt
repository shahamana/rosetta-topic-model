<CHAPTER ID="014">
Arbejdsplan
<SPEAKER ID="019" NAME="Formanden">
Det endelige forslag til dagsorden som opstillet af Formandskonferencen på mødet den 3. juni 2008 i overensstemmelse med forretningsordenens artikel 130 og 131 er omdelt. Der er indkommet følgende ændringsforslag til dette forslag.
<P>
Mandag/tirsdag/onsdag: Ingen ændringer.
<P>
Torsdag: Den Socialdemokratiske Gruppe i Europa-Parlamentet har anmodet om, at det første underpunkt i forhandlingen om menneskerettigheder om eftermiddagen om påståede massegrave i den indisk kontrollerede del af Kashmir tages af dagsordenen.
<P>
Formanden for PSE-Gruppen, hr. Schulz, får ordet for at forklare denne anmodning.
<SPEAKER ID="020" NAME="Martin Schulz" LANGUAGE="DE">
Hr. formand! På Formandskonferencen forsøgte jeg allerede at overbevise gruppeformændene om, at dette punkt på dagsordenen er fuldstændig upassende på nuværende tidspunkt. Det er udelukkende baseret på en formodning fra Amnesty International. Ifølge Amnesty International selv er der tale om en mistanke, men der er endnu ingen konkrete beviser for, at disse massegrave eksisterer.
<P>
Formanden for Underudvalget om Menneskerettigheder, fru Flautre, reagerede meget intelligent på dette. Hun inviterede repræsentanter for Amnesty International til at komme til stede i udvalget den 16. juli for at underbygge og definere anklagerne. Derfor mener vi, at det giver god mening at vente, indtil denne høring har fundet sted, før vi beslutter, hvad vi skal gøre ved dette punkt på dagsordenen.
<P>
Desuden vil jeg gerne påpege, at dette ikke er en hvilken som helst region, men en del af verden, hvor også Europa-Parlamentet som en international politisk organisation skal gå frem med stor forsigtighed og ikke træffe beslutninger baseret på formodninger, der måske kan udløse det modsatte af, hvad vi har til hensigt, hvilket er at opnå større stabilitet i regionen.
<P>
Derfor anmoder vi om, at dette punkt tages af dagsordenen.
<SPEAKER ID="021" NAME="Monica Frassoni">
for Verts/ALE-Gruppen. - (EN) Hr. formand! Ved den forhandling, som vi - forhåbentlig - skal have, vil vi anmode om en uafhængig undersøgelse af disse massegrave, om, at de pågældende steder sikres, og at chikanen mod de mennesker, der foretager denne undersøgelse, bringes til ophør. Jeg mener absolut ikke, at der er nogen modstrid mellem denne anmodning om en uopsættelig forhandling om denne sag og den høring, som fru Flautre afholder den 16. juli.
<SPEAKER ID="022" NAME="Martin Schulz" AFFILIATION="PSE">
(DE) Hr. formand! Hvordan kan man anmode om en afstemning ved navneopråb om det forslag, jeg har fremsat, når jeg først lige har fremsat det?
<SPEAKER ID="023" NAME="Formanden">
Hr. Schulz, når man planlægger noget, spreder nyheden sig om det hurtigt, så jeg går ud fra, at alle hurtigt har fået nys om det. Men jeg mener, at hvis forslaget ligger foran mig, er jeg nødt til at gennemføre en afstemning om det.
<SPEAKER ID="024" NAME="Martin Schulz" AFFILIATION="PSE">
(DE) Hr. formand! I henhold til forretningsordenen tror jeg ikke, at det er muligt. Min gruppe besluttede for omkring 25 minutter siden at give mig til opgave at fremsætte beslutningsforslaget. Derfor mener jeg, at det ganske enkelt er umuligt, at der i mellemtiden er indkommet en anmodning om afstemning ved navneopråb om det beslutningsforslag, jeg lige har fremsat. Hvis det er blevet fremsat, er det ikke fremsat inden fristens udløb, og så har De mulighed for at afvise det.
<SPEAKER ID="025" NAME="Formanden">
Hr. Schulz, jeg har fået at vide, at dette forslag til beslutning blev fremsat en time tidligere, og heraf udleder jeg, at det skete som en forebyggende foranstaltning. Det er i hvert tilfælde min fornemmelse, hr. Schulz. Hvorfor er det et så stort problem? De har Deres overbevisning, andre har deres. Lad folk have deres egne overbevisninger. Ifølge mine oplysninger blev der for en time siden - med andre ord i tide - fremsat en konkret anmodning om afstemning ved navneopråb, hvis der skulle blive truffet en beslutning.
<P>
(Tilråb)
<P>
De kan hver især beslutte, om De vil tage Deres dokumenter med eller ej - det er op til den enkelte at vælge.
<SPEAKER ID="026" NAME="Martin Schulz" AFFILIATION="PSE">
(DE) Hr. formand! Jeg anmoder om, at mødet udsættes i to minutter, indtil alle medlemmer har hentet deres stemmekort.
<SPEAKER ID="027" NAME="Formanden">
Vi tager en kort pause, så alle kan hente deres kort.
<P>
(Mødet udsattes et par minutter)
<P>
(Parlamentet forkastede anmodningen om afstemning ved navneopråb)
<SPEAKER ID="029" NAME="Hannes Swoboda" AFFILIATION="PSE">
(DE) Hr. formand! De nævnte indledningsvis, at det er meget glædeligt, at den franske minister Jean-Pierre Jouyet er til stede - og det er det bestemt. Vil De opfordre de fremtidige formandskaber til at følge hr. Jouyets eksempel og komme til stede i Parlamentet fra om mandagen?
<SPEAKER ID="030" NAME="Stavros Lambrinidis" AFFILIATION="PSE">
(EL) Hr. formand! En ganske kort bemærkning til vores arbejdsplan på torsdag: Den franske præsident hr. Sarkozy kommer hertil for at tale om Europas fremtid i lyset af en meget alvorlig krise i Europa.
<P>
Den Socialdemokratiske Gruppe i Europa-Parlamentet har, så vidt jeg ved, kun 18 minutters taletid. Jeg forestiller mig, at præsidenten kun tildeles ganske få minutter og de andre talere endnu mindre.
<P>
Europa-Parlamentet er det førende forum, hvor parlamentsmedlemmer kan tage ordet, og de nationale ledere kan lytte til dem. Med den nuværende taletidstildeling mener jeg, at vi er gået glip af en meget vigtig mulighed med denne diskussion.
<SPEAKER ID="031" NAME="Formanden">
Hr. Lambrinidis, der findes en helt bestemt procedure for omdeling af protokollen. Den er ikke anderledes for torsdagen end for de øvrige dage, og det er Deres gruppes opgave at fordele gruppens taletid, som den ønsker. Alt andet sker i henhold til d'Hondt-systemet, og der er ikke planlagt noget usædvanligt på torsdag.
