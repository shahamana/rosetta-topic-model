<CHAPTER ID="003">
Dagsordenen: se protokollen
<P>

<SPEAKER ID="008" NAME="Carlos Carnero González" AFFILIATION="PSE">
. - (ES) Fru formand! Jeg har ikke til hensigt at tale i fem minutter, jeg beder Dem blot om, at De med Deres generøsitet og kendskab til den region, jeg vil tale om, tillader mig at komme med et indlæg til forretningsordenen.
<P>
Det drejer sig om følgende, fru formand. Jeg spørger mig selv, om Parlamentets formand, hvis han ikke allerede har gjort det, kunne tilslutte sig opfordringen fra FN's generalsekretær, hr. Ban Ki-moon, om at stoppe fjendtlighederne i Libanon, der allerede har kostet frygteligt mange liv.
<P>
Jeg synes, at det er meget vigtigt, og at det ville afspejle holdningen hos samtlige medlemmer af Parlamentet. Jeg ved godt, at vi i eftermiddag har en forhandling om situationen i Palæstina, men sagen er, at der i løbet af formiddagen vil blive ved med at dø uskyldige civile i Libanon.
<P>
Det er det, jeg beder om.
<SPEAKER ID="009" NAME="Formanden">
Deres anmodning vil blive viderebragt til Parlamentets formand, som givetvis vil forelægge den for Formandskonferencen.
