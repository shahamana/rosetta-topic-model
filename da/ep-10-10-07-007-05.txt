<CHAPTER ID="007-05">
5. Anvendelse af Den Europæiske Fond for Tilpasning til Globaliseringen: Danmark/Danfosskoncernen (
<SPEAKER ID="118" NAME="Barbara Matera" LANGUAGE="IT">
Hr. formand! Vores afstemning i dag indebærer ingen særlige problemer, og den overholder den konsoliderede procedure. De seneste statistiske oplysninger viser en fortsat stigning i anmodninger fra medlemsstaterne om at få en fond, der opererer med forskellige grader af fleksibilitet.
<P>
Europa-Kommissionen har allerede vist sin tillid til fonden ved at tildele den nye ressourcer under Den Europæiske Fond for Tilpasning til Globaliseringens (EGF) budget. Dette er tegn på en pragmatisk holdning, hvilket også blev bekræftet i denne uge i Budgetudvalget. Derfor er Europas engagement over for sine borgere på ny blevet bekræftet af Parlamentets faste beslutning om at give denne fond indhold på 2011-budgettet på trods af de kraftigt reducerede margener.
