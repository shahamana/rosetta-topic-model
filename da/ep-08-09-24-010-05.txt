<CHAPTER ID="010-05">
5. Forberedelse af topmødet mellem EU og Indien (Marseille, 29. september 2008) 
<P>
- Før afstemningen om punkt 20:
<SPEAKER ID="131" NAME="Emilio Menéndez del Valle" AFFILIATION="PSE">
(ES) Hr. formand! Min gruppe vil gerne indgive et mundtligt ændringsforslag til punkt 20. Det skal lyde som følger fra sidste linje:
<P>
"opfordrer Indien og EU, navnlig via medvirken fra EU's særlige udsending til Burma/Myanmar, til at arbejde sammen om at få den myanmarske militærjunta til at frigive politiske fanger og respektere menneskerettighederne;".
<P>
(Parlamentet vedtog det mundtlige ændringsforslag)
<P>
- Før afstemningen om punkt 25:
<SPEAKER ID="134" NAME="Roberta Angelilli" AFFILIATION="UEN">
(IT) Hr. formand, mine damer og herrer! Jeg har et mundtligt ændringsforslag til begyndelsen af punkt 25. Jeg vil gerne tilføje følgende ord: "fordømmer enhver voldshandling mod kristne samfund og", hvorefter følger den oprindelige tekst. Grunden er, at der intet sted i dokumentet er nogen som helst udtrykkelig fordømmelse af det, der skete i Orissa, idet der i stedet anvendes meget svagere udtryk.
<P>
(Parlamentet forkastede det mundtlige forslag, og nogle medlemmer råbte i kor slagordene: "Europa er kristent, ikke muslimsk")
<SPEAKER ID="136" NAME="Daniel Cohn-Bendit" AFFILIATION="Verts/ALE">
(FR) Hr. formand! Når der er racistiske røster, som stiller krav om et "Europa uden muslimer", opfordrer jeg Dem til at gribe ind!
<P>
(Bifald)
<SPEAKER ID="137" NAME="Formanden">
Hr. Cohn-Bendit har i sandhed haft ordet.
