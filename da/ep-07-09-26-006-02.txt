<CHAPTER ID="006-02">
2. Valgret og valgbarhed ved valg til Europa-Parlamentet (afstemning) 
<P>
Betænkning af Andrew Duff
<P>
Før afstemningen
<SPEAKER ID="086" NAME="Andrew Duff  " AFFILIATION="ALDE">
ordfører. - (EN) Hr. formand! Betænkningen støtter Kommissionens forslag om at strømline proceduren for de borgere, der vil opstille eller stemme ved et valg til Europa-Parlamentet i deres opholdsstat. Det respekterer fuldt ud national lovgivning og skikke og fremfører argumentet for fremtiden omkring at udvide demokratiet på tværs af grænserne. Vil medlemmerne være elskværdige at støtte udvalgets beslutningsforslag uden ændringer.
<SPEAKER ID="087" NAME="Franco Frattini">
næstformand i Kommissionen. - (FR) Hr. formand! Jeg vil gerne takke ordføreren, hr. Duff, for denne betænkning, som er fuld af gode idéer. Nogle af de ændringsforslag, Europa-Parlamentet stiller, rækker langt ud over det, Kommissionen foreslår, med henblik på at løse visse administrative vanskeligheder i forbindelse med direktivets gennemførelse, som blev blotlagt i Parlamentets betænkning om valget i 2004.
<P>
Jeg forstår imidlertid godt begrundelsen for nogle af Parlamentets ændringsforslag - og Kommissionen støtter også disse - især behovet for at forbedre borgernes valgdeltagelse ved valg til Europa-Parlamentet og den europæiske fremgangsmåde ved valg til Europa-Parlamentet. Dette hænger alt sammen sammen med spørgsmål om at undgå, at en kandidat opstiller to gange, hvilket et af ændringsforslagene har til formål at sikre, og den automatiske fortabelse af valgbarheden.
<P>
Kommissionen er derfor for en mere detaljeret gennemgang af disse spørgsmål, om nødvendigt ved at foretage en egentlig undersøgelse, og Europa-Parlamentet vil naturligvis blive inddraget i denne proces. Om nødvendigt kunne disse spørgsmål ligeledes drøftes i den interinstitutionelle informationsgruppe, som for øjeblikket er i færd med at undersøge alle mulige måder, hvorpå udspredelsen af oplysninger om valget til Europa-Parlamentet i 2009 kan gøres mere effektiv.
<SPEAKER ID="088" NAME="Richard Corbett" AFFILIATION="PSE">
(EN) Hr. formand! En bemærkning til forretningsordenen. Jeg ser, at ALDE-Gruppen har anmodet om særskilt afstemning om hvert enkelt ændringsforslag til denne betænkning.
<P>
Under forretningsordenen er det kun grupper, der kan stille ændringsforslag. Jeg vil gerne have undersøgt, om dette virkeligt er sket på vegne af gruppen, eller om det blot er et af deres medlemmer, der hævder at handle på gruppens vegne.
<SPEAKER ID="089" NAME="Formanden">
Hr. Corbett, vi har her bevis for, at det var gruppen, der anmodede om dette, så det hele er i orden. Jeg er ked af det, men alt er i orden!
<P>
(Munterhed)
