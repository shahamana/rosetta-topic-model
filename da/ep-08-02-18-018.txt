<CHAPTER ID="018">
Arbejdsplan
<SPEAKER ID="023" NAME="Formanden">
Det endelige forslag til dagsordenen for dette møde, som blev vedtaget på formandskonferencens møde torsdag den 14. februar 2008 i henhold til forretningsordenens artikel 130 og 131, er omdelt. Der er stillet følgende ændringsforslag til dette forslag:
<P>
Mandag/tirsdag
<P>
Ingen ændringer.
<P>
Onsdag
<P>
IND/DEM-Gruppen har foreslået, at afstemningen om betænkningen af hr. Corbett og hr. Méndez de Vigo om Lissabontraktaten skal udsættes til et senere møde.
<SPEAKER ID="024" NAME="Jens-Peter Bonde" LANGUAGE="EN">
Hr. formand! Det er Deres opgave at give Parlamentet et godt image som en seriøs kontrollant af europæiske anliggender. Derfor anmoder jeg Dem om at udsætte afstemningen om traktaten.
<P>
Tidsfristen for ændringsforslag til betænkningen blev fastsat, før vi modtog traktaten fra udvalget. Vi har endnu ikke modtaget den konsoliderede udgave, som De lovede. Det er i strid med en beslutning, som blev vedtaget enstemmigt i Udvalget for Andragender.
<P>
Jeg begyndte at stille spørgsmål på baggrund af en privat konsolideret udgave og har allerede fundet misvisende fejl i oversættelserne.
<P>
I 29 år har De og jeg været uenige om forfatningsanliggender, undtagen gennemsigtighed. Vores uenigheder er altid blevet behandlet seriøst efter passende undersøgelser i Udvalget for Andragender.
<P>
Jeg kæmper for at overdrage beføjelser fra den ikkevalgte Kommission til dette direkte valgte Parlament. Vi har foreslået, at ingen EU-retsakt vedtages uden Parlamentets godkendelse. Hvordan kan vi forsvare denne betænkning til Europa-Parlamentet, når De afslutter vores beslutningsproces, før nogen i Parlamentet har læst en læselig udgave af traktaten?
<P>
Den sidste regeringskonference repræsenterer de mest hemmelighedsfulde forhandlinger om en traktat nogensinde. Jeg opfordrer Dem indtrængende til at fastholde forhandlingen på onsdag, men at flytte afstemningen, så alle Europas borgere kan opfatte os som et seriøst parlament.
<P>
Vi er ikke en del af den udøvende magt. Vi repræsenterer vælgerne.
<SPEAKER ID="025" NAME="Richard Corbett" LANGUAGE="EN">
Hr. formand! Det, vi stemmer om, er ikke den konsoliderede traktat, men Lissabontraktaten. Den blev offentliggjort i Den Europæiske Unions Tidende den 17. december 2007. Jeg har den her. Vi har alle sammen fået den.
<P>
Det er ganske vist en tekst, der ændrer de eksisterende traktater, og når man arbejder med den, må man se på ændringerne i Lissabontraktaten og ligeledes på de oprindelige traktater. Men det er netop det, vi som valgte repræsentanter får penge for at gøre: Vi skal undersøge detaljerne og gøre os den ulejlighed at sammenholde teksterne og se, hvilke ændringer der er foretaget.
<P>
Det er rigtigt, at det også ville være nyttigt at have en konsolideret traktat, der viser, hvordan traktaterne vil se ud, når denne traktat er ratificeret - jeg siger når den er ratificeret, fordi jeg er sikker på, at den bliver det - og som er meget lettere at læse for borgerne.
<P>
Men næsten alle de nationale regeringer har allerede udgivet konsoliderede udgaver af traktaten på deres eget sprog. Her har jeg den engelske udgave af de konsoliderede traktater, som de vil se ud, når Lissabontraktaten er vedtaget. Jeg forstår desuden, at en af de første regeringer, der udgav en konsolideret udgave, var den danske - på dansk. Derfor er jeg sikker på, at hr. Bonde ikke har vanskeligt ved at finde en konsolideret, læselig udgave af traktaterne, som kan hjælpe ham i hans arbejde i Udvalget for Andragender.
<P>
(Bifald)
<SPEAKER ID="026" NAME="Hannes Swoboda" LANGUAGE="DE">
Hr. formand! Jeg vil gøre det meget kort. Det undrer mig, at man nu i flere uger og måneder har argumenteret aktivt og massivt og til tider aggressivt mod en traktat, når traktaten slet ikke er kendt af de medlemmer, som argumenterer mod denne traktat.
<P>
(Bifald)
<P>
Hr. Corbett har fat i det centrale, når han siger, at det ikke handler om den konsoliderede udgave, men om indholdet i reformtraktaten. Det er der forskellige meninger om. Det er jo tilladt i et demokrati, og det er også godt, at der er forskellige meninger, og at man diskuterer ivrigt. Men alle bør også lytte til de andres mening, og der bør holdes en afstemning om det.
<P>
Vi har diskuteret denne traktat seriøst i uger og måneder, og nu er det på tide at sende et klart signal om, hvorvidt flertallet i Parlamentet er for den eller imod den. Demonstrationer og forhindring af taler, som vi har oplevet det i Parlamentet, kunne nemlig give offentligheden en forkert opfattelse. Vi skal tillade, at flertallet i Parlamentet i denne uge afgør, om det er for eller imod traktaten! Det er demokrati!
<P>
(Bifald)
<SPEAKER ID="027" NAME="Jens-Peter Bonde" AFFILIATION="IND/DEM">
(EN) Hr. formand! Som svar til hr. Corbett, som siger, at der findes en konsolideret udgave på dansk, kan jeg bekræfte, at der findes en udgave baseret på et udkast fra oktober 2007, men at der endnu ikke findes nogen konsolideret udgave baseret på det, der blev vedtaget i Lissabon den 13. december 2007. Der er 7.000 flere ord i den nye udgave, og jeg ser gerne, at hr. Swoboda - som lader til at være eksperten - forklarer, hvad indholdet af de 7.000 nye ord er.
<P>
(Latter)
<P>
(Parlamentet forkastede anmodningen ved afstemning ved navneopråb)
<P>
Vedrørende torsdag
<P>
Ingen ændringer.
<P>
(Parlamentet godkendte derfor dagsordenen)
