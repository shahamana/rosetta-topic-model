<CHAPTER ID="007-12">
12. Arktisk forvaltning (afstemning) 
<P>
- Før afstemningen om ændringsforslag 1:
<SPEAKER ID="106" NAME="Satu Hassi" AFFILIATION="Verts/ALE">
- (EN) Hr. formand! Jeg vil gerne som et mundtligt ændringsforslag foreslå, at beskyttelsen af biodiversiteten i vores ændringsforslag tilføjes den oprindelige tekst under dette punkt. Der er altså ingenting, der skal slettes, kun noget, der skal tilføjes.
<P>
(Parlamentet enedes om at acceptere det mundtlige ændringsforslag, men forkastede efterfølgende det ændrede ændringsforslag)
<P>
- Før afstemningen om betragtning D:
<SPEAKER ID="108" NAME="Diana Wallis" AFFILIATION="ALDE">
- (EN) Hr. formand! Folk bør kende detaljerne omkring dette mundtlige ændringsforslag. Det har til formål at gøre det klart, hvorfor FN's havretskonvention ikke er tilstrækkelig alene i forbindelse med forvaltningen af Arktis. Følgende ord føjes således til betragtning D: "og som ikke blev udformet med særlig henblik på de nuværende omstændigheder forårsaget af klimaændringer og de unikke konsekvenser af smeltende is i det arktiske hav".
<P>
(Parlamentet accepterede det mundtlige ændringsforslag)
<P>
- Før afstemningen om betragtning F:
<SPEAKER ID="110" NAME="Diana Wallis" AFFILIATION="ALDE">
- (EN) Hr. formand! Det er nøjagtig det samme emne og har til formål at føje følgende ord til betragtning F: "der henviser til, at den arktiske region i øjeblikket ikke er underlagt nogen specifikt udformede multilaterale regler og bestemmelser".
<P>
(Parlamentet accepterede det mundtlige ændringsforslag)
