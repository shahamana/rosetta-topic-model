<CHAPTER ID="002">
Erklæring fra formanden
<SPEAKER ID="006" NAME="Formanden">
Den 1. december blev to medlemmer af de spanske sikkerhedsstyrker skudt af terrororganisationen ETA i Capbreton i Frankrig. En ung, 24-årig, spansk politibetjent, Raúl Centeno, døde øjeblikkeligt og en anden politibetjent på 23 år, Fernando Trapero, blev alvorligt såret og døde sidste onsdag.
<P>
På vegne af alle her vil jeg gerne overbringe vores dybeste sympati til ofrenes familier.
<P>
Jeg vil også gerne sende et budskab om solidaritet til det spanske folk, de spanske myndigheder, landets demokratiske institutioner og i særdeleshed sikkerhedsstyrkerne. Europa-Parlamentet fordømmer enhver form for vold for at opnå resultater. Terrorisme er et angreb på frihed og demokrati. Terrorisme skal bekæmpes og udryddes med alle lovlige midler, som er til rådighed. Terror kan på ingen måde retfærdiggøres. Vi må ikke udvise nogen form for svaghed i kampen mod terrorisme. Terrortruslen vil således aldrig lykkes med at tvinge demokratiet i knæ!
<P>
Jeg er sikker på, at vi alle er enige i disse principper.
<P>
(Bifald)
