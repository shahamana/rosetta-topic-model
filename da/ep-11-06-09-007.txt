<CHAPTER ID="007">
Bekæmpelse af korruption i europæisk sport - Arbejdet i Komitéen for Forsvundne personer på Cypern (skriftlige erklæringer) 
<SPEAKER ID="138" NAME="Marina Yannakoudakis" AFFILIATION="ECR">
(EN) Hr. formand! Gennem de seneste tre måneder har mit kontor sendt e-mails, foretaget telefonopringninger og udarbejdet lister for at øge bevidstheden om denne erklæring om forsvundne personer på Cypern. Resultatet har været en stor succes. Dagens skriftlige erklæring nr. 10 er blevet vedtaget med et stort og positivt flertal. Jeg vil gerne takke medforfatterne og især takke Charles Tannock, der har brugt alle mødeperioder i Strasbourg til at samle støtte til mig. Jeg vil også gerne takke kontoret for erklæringer og mine medarbejdere, hvis hårde arbejde har gjort vores job langt lettere.
<P>
På tilhørerpladserne har vi i dag en gruppe unge fra NEPOMAK, verdensorganisationen for unge udlandscyprioter i Det Forenede Kongerige, som er kommet for at se denne erklæring blive annonceret. De er nutidens unge, som fremtiden skal bygges på. Støtten til denne erklæring sender et signal om Parlamentets støtte til fremtiden. Tak for Deres støtte.
<P>
(Bifald)
<SPEAKER ID="139" NAME="Formanden">
Fru Yannakoudakis, vi hilser delegationen velkommen, og i henhold til princippet om lige adgang giver vi hr. Papastamkos ordet.
<SPEAKER ID="140" NAME="Georgios Papastamkos" AFFILIATION="PPE">
(EL) Hr. formand! Ud over hr. Zwiefka, hr. Susta og hr. Bennahmias vil jeg gerne takke mine kolleger, som har underskrevet erklæring nr. 7. Jeg har tillid til, at det stærke budskab fra Parlamentet vil motivere Kommissionen til at anvende sine koordineringsbeføjelser til at bekæmpe korruption i sport mere effektivt.
