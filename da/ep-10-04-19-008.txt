<CHAPTER ID="008">
Kampen mod brystkræft i Den Europæiske Union (skriftlig erklæring): se protokollen
<SPEAKER ID="012" NAME="Formanden">
Skriftlig erklæring 0071/2009 indgivet af Elizabeth Lynne, Michail Tremopoulos, Lívia Járóka og Lidia Joanna Geringer de Oedenberg om kampen mod brystkræft i Den Europæiske Union er blevet underskrevet af et flertal af Parlamentets medlemmer. Den vil således, jf. forretningsordenens artikel 123, blive sendt til de anførte adressater og offentliggjort sammen med andre vedtagne tekster fra den 24. februar 2010. Underskrivernes navne vil fremgå af protokollen.
<SPEAKER ID="013" NAME="Elizabeth Lynne" AFFILIATION="ALDE">
(EN) Hr. formand! Jeg vil gerne takke alle for at underskrive den skriftlige erklæring 71 om brystkræft.
<P>
De fleste af jer ved, at det er den største dødsårsag i EU for kvinder mellem 35 og 59 år, og vi ønsker, at medlemsstaterne bl.a. opretter nationale screeningsprogrammer og specialafdelinger for brystkræft.
<P>
Jeg håber, at underskrivelsen af denne skriftlige erklæring bliver endnu et fremskridt med hensyn til at sikre, at vi har en tværeuropæisk aktion i gang for at stoppe de dystre konsekvenser af brystkræft.
<SPEAKER ID="014" NAME="Formanden">
Jeg vil gerne takke vores kollega og alle, der underskrev denne erklæring.
