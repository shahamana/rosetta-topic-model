<CHAPTER ID="009-02">
2. De sydlige nabolande, navnlig Libyen, herunder humanitære aspekter (
<SPEAKER ID="118" NAME="Ana Gomes" AFFILIATION="S&amp;D">
(PT) Hr. formand! Der er kommet et nyt element til, som ikke afspejles i beslutningsforslaget, og jeg vil opfordre Parlamentet til, at vi giver udtryk for vores harme og bekymring. Det drejer sig om behandlingen af det hold BBC-journalister, som blev ulovligt tilbageholdt og tortureret samt udsat for fingerede henrettelser, og som så mange andre libyere, der sad fængslet under helt umenneskelige forhold.
<P>
Dette viser også, at journalister ikke har lov til frit at udføre deres arbejde i Libyen. Det er en vigtig sag, og jeg opfordrer Parlamentet til, at vi sammen over for Rådet giver udtryk for vores harme og bekymring.
<SPEAKER ID="119" NAME="Formanden">
Har De et konkret ændringsforslag, fru Gomes? Vi kan kun behandle et konkret ændringsforslag, ikke en overordnet appel.
<SPEAKER ID="120" NAME="Ana Gomes" AFFILIATION="S&amp;D">
(PT) Hr. formand! Så vidt jeg er informeret, vil Den Liberale Gruppe stille det mundtlige ændringsforslag, som man er blevet enige om, men hvis dette ikke er tilfældet, vil jeg hellere end gerne stille det.
<SPEAKER ID="121" NAME="Formanden">
Tak for det, så forstår jeg. Det er en generel kommentar.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Hr. formand! Undskyld, men vi hørte, De sagde, at beslutningsforslaget var vedtaget, men jeg kunne ikke se resultatet, i hvert fald ikke på min skærm eller på skærmen på pladsen foran mig. Jeg mener også, vi bør få resultaterne, og her mener jeg de konkrete resultater af afstemningen.
<SPEAKER ID="123" NAME="Formanden">
Her kommer resultatet: 316 stemte for, 264 stemte imod, og 33 undlod at stemme.
<SPEAKER ID="124" NAME="József Szájer" AFFILIATION="PPE">
(EN) Hr. formand! Jeg vil gerne gøre Parlamentet opmærksom på vores dobbeltmoral. Hvad angår den ungarske medielov, tog vores beslutning ikke højde for en begivenhed, der fandt sted i mandags.
<P>
Nu forsøger vi at få noget med, som først skete i går. Dette er et klart udtryk for Parlamentets dobbeltmoral, som er beklagelig og uacceptabel.
<SPEAKER ID="126" NAME="Guy Verhofstadt" AFFILIATION="ALDE">
(EN) Hr. formand! Jeg taler på vegne af alle gruppeformændene og de fleste af koordinatorerne, da det i går, efter forhandlingen, var den generelle opfattelse, at det er nødvendigt med en stærkere formulering af stk. 11. Jeg stiller følgende mundtlige ændringsforslag: "Opfordrer Kommissionens næstformand/Unionens højtstående repræsentant til at etablere forbindelser med Libyens midlertidige Nationale Overgangsråd og indlede processen til at gøre dem officielle og derved fremme overgangen til demokrati og samtidig sikre deltagelse af et bredt spektrum af repræsentanter for det libyske samfund og inddragelse af kvinder og mindretal i overgangsprocessen samt støtte det midlertidige Nationale Overgangsråd i det befriede område for at lette presset på lokalbefolkningen og opfylde de basale humanitære behov, herunder behovet for lægehjælp".
<P>
Det er det mundtlige ændringsforslag, som stilles på vegne af de syv gruppeformænd samt alle de koordinatorer, som har givet deres tilslutning.
