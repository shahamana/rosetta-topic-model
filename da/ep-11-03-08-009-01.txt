<CHAPTER ID="009-01">
1. Anmodning om ophævelse af Elmar Broks parlamentariske immunitet  (
<SPEAKER ID="133" NAME="Bruno Gollnisch" AFFILIATION="NI">
(FR) Fru formand! De kender selv denne situation, da De selv blev desavoueret af Domstolen i en sag om immunitet vedrørende mig.
<P>
Jeg håber, at den mildhed, vi viser hr. Brok i en finanssag, også gælder for ytringsfriheden for de medlemmer af Parlamentet, som tilhører et mindretal.
<P>
Den lighed, der fandtes for 20 år siden her i Parlamentet, gjorde både det og Retsudvalget ære. Desværre er immunitetssystemet blevet til et partipolitisk spørgsmål. Det beklager jeg personligt og håber, at vores institution vil tage sig sammen.
<P>
(Bifald)
<SPEAKER ID="134" NAME="Francesco Enrico Speroni">
ordfører. - (IT) Fru formand, mine damer og herrer! Jeg vil bare præcisere en statistisk oplysning. På grund af en misforståelse er tallet 2 900 EUR anført i betænkningernes begrundelse, men det rigtige tal er 2 356,41 EUR.
