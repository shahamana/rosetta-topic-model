<CHAPTER ID="012-23">
23. Den fælles landbrugspolitik på vej mod 2020: Morgendagens udfordringer: fødevarer, naturressourcer og landområder (
<SPEAKER ID="194" NAME="Manfred Weber" AFFILIATION="PPE">
(DE) Fru formand, mine damer og herrer! Europa-Parlamentet er utvivlsomt et meget hårdtarbejdende organ, men vi skal være mere opmærksomme på at skabe balance i afstemningstidspunkterne, så vi ikke står i en situation, hvor der ikke er noget at stemme om den ene dag, mens der er en stor bunke afstemninger den næste dag. Derfor foreslår jeg nu, at vi indstiller afstemningen for i dag og udskyder de resterende punkter til næste plenarmøde.
<P>
(Bifald)
<P>
Ingen af punkterne på dagsordenen er så presserende, at det er nødvendigt med en afstemning i dag. Vi har allerede stemt om de lovgivningsmæssige punkter, der efter min mening var det vigtigste her og nu.
<P>
(Bifald)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Fru formand! Hr. Webers forslag giver god mening. Vi har gennemgået et enormt program med nogle meget vigtige betænkninger. Der er ikke flere lovgivningsmæssige betænkninger at stemme om. Klokken er allerede 13.30. Det ville være bedst at udskyde de ikke-lovgivningsmæssige betænkninger til mødeperioden i juli. Det ville ikke være noget stort tab.
<SPEAKER ID="196" NAME="Bas Eickhout" AFFILIATION="Verts/ALE">
(EN) Fru formand! Jeg vil fatte mig i korthed. Der er to betænkninger tilbage, og klimadebatten er vigtig, fordi vi sender et signal til Rådet, der afholder møde i aften.
<P>
Jeg vil derfor foreslå, at vi nu stemmer om denne og den sidste betænkning. Der er to tilbage. Lad os gøre det - hurtigt.
