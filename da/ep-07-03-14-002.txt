<CHAPTER ID="002">
Irettesættelse af et medlem
<SPEAKER ID="006" NAME="Formanden">
Først vil jeg gerne komme med en meddelelse. Som De husker, findes der en publikation fra hr. Giertych, som bar og fortsat bærer Parlamentets symbol. Det har fremkaldt reaktioner i hele verden. Jeg undersøgte sagen, så snart jeg fik kendskab til den. Parlamentets Præsidium fordømte den 1. marts enstemmigt indholdet i denne brochure, hvad en bestemt del af det angik. Jeg har indledt proceduren i henhold til artikel 9 og 147 i Parlamentets forretningsorden. I henhold til denne procedure kan der pålægges en sanktion. Det er imidlertid et krav i forbindelse med denne procedure, at den pågældende bliver hørt. Jeg forsøgte straks at komme i kontakt med hr. Giertych, hvilket ikke var muligt, da hans kontor i nogle dage ikke var bemandet. Vi fik så etableret kontakt via e-mail for også at kunne dokumentere, at vi har bestræbt os på at tilvejebringe denne kontakt. I sidste uge var hr. Giertych ikke til stede i Bruxelles, og derfor havde jeg først i går den samtale med ham, som er nævnt i artikel 147, i overværelse af Europa-Parlamentets generalsekretær.
<P>
Den anden del af min meddelelse blev sendt til hr. Giertych i aftes kl. 19.30 ad flere tekniske kanaler. Jeg vil læse min konklusion op for Dem om et øjeblik. I morges kl. 8.30 blev denne meddelelse også sendt til Parlamentets Præsidium, til gruppeformændene og de organer, som hr. Giertych er medlem af, dvs. Udenrigsudvalget og Delegationen for Forbindelserne med De Forenede Stater.
<P>
Jeg vil nu læse anden del af indholdet i mit brev til hr. Giertych højt, som vedrører samtalen med hr. Giertych i går:
<P>
(EN) "Jeg vil benytte lejligheden til at beklage det, der helt objektivt er en alvorlig krænkelse af grundlæggende rettigheder og især menneskelig værdighed, som vores institution lægger så stor vægt på. På dette grundlag har jeg i overensstemmelse med proceduren fastsat i artikel 147 i forretningsordenen besluttet at give Dem en irettesættelse som et første skridt i forhold til de sanktioner, Europa-Parlamentet kan gøre brug af ifølge ovennævnte artikel. Plenarforsamlingen og de øvrige relevante politiske organer i Parlamentet vil blive informeret, så snart De er orienteret om denne sanktion. Under mit formandskab har jeg i sinde at beskytte ytringsfriheden og opretholde standarden for medlemmernes adfærd og Parlamentets værdighed. Som jeg understregede den 13. februar 2007 i min åbningstale til plenarforsamlingen, er tolerance og respekt for andre vigtige europæiske værdier helt grundlæggende for min egen politiske holdning samt for Europa-Parlamentet. Jeg håber, at De vil forstå, at Europa-Parlamentet, der trives med livlig politisk debat og altid fordømmer enhver form for fremmedhad, under ingen omstændigheder kan sættes i forbindelse med de synspunkter, som De gav udtryk for i brochuren." (On this occasion, I deeply regretted what is objectively a serious breach of the fundamental rights, and, in particular, the dignity of human beings, to which our institution so strongly adheres. On this basis, I have decided, in accordance with the procedure laid down in Rule 147, that a reprimand should be imposed on you, which is the first of the measures referred to in the aforementioned rule. The plenary, together with the other relevant political bodies of the House, will be duly informed once you are notified of this penalty. During my presidency, I intend to safeguard both the freedom of expression and the standard of conduct of Members, as well as the honour of this House. As I declared on 13 February 2007 in my inaugural address to the plenary, tolerance and respect for others are important European values, which are at the centre of my political priorities and to which the European Parliament is deeply committed. I trust you will understand that the European Parliament, which thrives on lively political debate and unfailingly condemns all forms of xenophobia, should under no circumstances be associated with the views published in your brochure).
<P>
(DE) ... og så min underskrift.
<P>
(Bifald)
