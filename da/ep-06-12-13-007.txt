<CHAPTER ID="007">
Meddelelse fra formanden
<SPEAKER ID="092" NAME="Formanden">
Jeg føler mig forpligtet til på egne vegne, og jeg formoder, at jeg kan gøre det på hele Parlamentets vegne, at give udtryk for min bekymring over den konference om Holocaust, der fandt sted i Teheran den 11. og 12. december.
<P>
(Kraftigt bifald)
<P>
På vegne af Europa-Parlamentets plenarforsamling opfordrer jeg den iranske regering til at gøre det, den bør gøre, for at undgå enhver antisemitisk, racistisk, fremmedhadsk eller diskriminerende handling, eller enhver anden handling, der benægter de historiske kendsgerninger og deres ofre.
<P>
(Bifald)
