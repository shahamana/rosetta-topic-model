<CHAPTER ID="012">
Arbejdsplan
<SPEAKER ID="017" NAME="Formanden">
Det endelige dagsordensforslag som opstillet af Formandskonferencen på mødet torsdag den 4. marts 2010 i henhold til forretningsordenens artikel 137 er blevet omdelt. Der er foreslået følgende ændringer:
<P>
Mandag:
<P>
Der foreligger ingen forslag til ændring.
<P>
Tirsdag:
<P>
Der foreligger ingen forslag til ændring.
<P>
Onsdag:
<P>
Jeg har modtaget en anmodning fra Gruppen De Grønne/Den Europæiske Fri Alliance og Den Europæiske Venstrefløjs Fællesgruppe/Nordisk Grønne Venstre om tilføjelsen af et punkt om en redegørelse fra Kommissionen om den genmodificerede kartoffel "Amflora".
<SPEAKER ID="018" NAME="Rebecca Harms" AFFILIATION="Verts/ALE">
(DE) Hr. formand, mine damer og herrer! Vi har igen af forskellige grunde anmodet om, at spørgsmålet om godkendelse af den genmodificerede kartoffel, Amflora, bliver sat på dagsordenen. Efter at sundhedskommissæren er blevet ansvarlig for godkendelsen af genetisk modificerede organismer, troede borgerne efter min mening, at vi nu var indstillet på at gå mere forsigtigt til værks, når det drejer sig om godkendelse af sådanne gmo'er. Men det modsatte er tilfældet. Jeg mener, at det så kort tid efter Kommissionens indsættelse er skandaløst, at sundhedskommissæren med godkendelsen af denne kartoffel fuldstændig sidder Verdenssundhedsorganisationens bekymringer overhørig.
<P>
I den forrige valgperiode var der desuden gang på gang stor uenighed mellem Rådet og Kommissionen om godkendelsesprocedurerne, da mange medlemsstater ikke var enige i den godkendelsesoffensiv, som formand Barroso selv virkede for. Man var blevet enig om at udarbejde en anden, mere forsigtig godkendelsesprocedure. Hvor er denne procedure nu? Da de fleste af vores borgere er imod genetisk modificerede organismer, er det vores pligt at have en forhandling i denne uge om denne godkendelse og den offensiv, som måske stadig ruller imod os...
<P>
(Formanden afbrød taleren)
<P>
Jeg vil anmode om afstemning ved navneopråb om dette spørgsmål.
<SPEAKER ID="019" NAME="Francesco Enrico Speroni" AFFILIATION="EFD">
(IT) Hr. formand, mine damer og herrer! Ud over hvad der måtte være de enkelte medlemmers eller de politiske gruppers vurdering, mener jeg, at det ville være rigtigt, at vi kommer med en udtalelse om et så vigtigt spørgsmål. Vi drøfter ofte spørgsmål, som er langt fra EU, selv om de naturligvis er vigtige. Dette spørgsmål berører os, og det berører vores vælgere, og derfor mener jeg, at vi bør sætte det på dagsordenen.
<SPEAKER ID="020" NAME="Martin Schulz" AFFILIATION="S&amp;D">
(DE) Hr. formand! Jeg deler fru Harms' bekymringer, og i mange medlemsstater har vi en meget heftig debat om dette spørgsmål. Derfor sagde jeg så sent som sidste uge på Formandskonferencen, og det vil jeg gerne gentage nu, at det er meningsløst nu at have en forhastet drøftelse uden et beslutningsforslag, som så igen ingen vegne fører.
<P>
Det er meget bedre at opfordre det korresponderende udvalg til at udpege en ordfører, der skal beskæftige sig med denne sag og også med hele den tekniske baggrund for godkendelsesproceduren.
<P>
Forud for Kommissionens godkendelse gik der otte års arbejde. Man brugte otte år på dette spørgsmål. Beslutningen blev truffet i Kommissionen i henhold til europæisk ret ved en flertalsafgørelse. Det spørgsmål, vi nu skal overveje, er, om Parlamentet, når det drejer sig om så vidtrækkende beslutninger, ikke burde have en tilbagekaldelsesret, og om Europa-Parlamentet i sidste ende har mulighed for at tilbagekalde en så vidtrækkende beslutning.
<P>
Af den grund bør der derfor udpeges en ordfører, der skal gennemprøve mekanismerne og om nødvendigt fremlægge en betænkning med det formål at opnå et lovgivningsflertal i Parlamentet, som vil tvinge Kommissionen til på grundlag af vores interinstitutionelle aftale at fremlægge et lovforslag inden for et år. Det mener jeg er meget bedre end en forhastet forhandling ...
<P>
(Formanden afbrød taleren)
<SPEAKER ID="021" NAME="Formanden">
Jeg vil bede Dem om at overholde reglerne. I henhold til forretningsordenen er der her tale om indlæg af et minuts varighed, og det gælder både indlæg for og imod anmodningen. Jeg vil bede Dem om ikke at tale længere, for det forstyrrer arbejdet og er imod forretningsordenen. Det bedes De huske.
<P>
Jeg har modtaget en anmodning om afstemning ved navneopråb fra Den Europæiske Venstrefløjs Fællesgruppe/Nordisk Grønne Venstre og også fra fru Harms. Vi går nu over til afstemning ved navneopråb.
<P>
(Parlamentet forkastede anmodningen)
<P>
(Parlamentet godkendte den således ændrede dagsorden)
