<CHAPTER ID="002">
Erklæring fra formanden
<SPEAKER ID="006" NAME="Formanden">
Mine damer og herrer! Jeg vil gerne minde Dem om, at Litauen i går mindedes 20-års dagen for grundlæggelsen af den litauiske uafhængighedsbevægelse Sąjūdis. Med dens grundlæggelse indledtes ikke blot genindførelsen af den litauiske uafhængighed, men også Sovjetunionens sammenbrud. Hjerteligt tillykke med det!
<P>
(Bifald)
<P>
Jeg vil gerne gøre Dem opmærksom på den grønne uge, der i denne uge finder sted i Bruxelles og i de to kommende uger i Luxembourg og Strasbourg. Centrale emner vil være CO2-emissioner og de hermed forbundne klimaændringer. Vi har forpligtet os til at reducere Europa-Parlamentets CO2-udslip med 30 % inden 2020. For at kunne realisere dette udarbejder en velrenommeret rådgivningsvirksomhed et CO2-regnskab for os, som skal foreligge i september og præsenteres for Præsidiet. Projektet skal til slut munde ud i en handlingsplan, der både indeholder kortsigtede og langsigtede foranstaltninger, så Europa-Parlamentet kan nå det mål, det selv har sat sig. Livlig interesse fra Deres side ville glæde mig!
