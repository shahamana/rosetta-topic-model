<CHAPTER ID="007">
Velkomstord
<SPEAKER ID="165" NAME="Formanden">
Det er mig en fornøjelse at kunne fortælle, at delegationen fra Sydafrikas parlament har taget plads på tilhørerpladserne. Jeg vil gerne byde hjertelig velkommen til den sydafrikanske delegation, der er her for at deltage i det 14. interparlamentariske møde mellem Europa-Parlamentet og det sydafrikanske parlament. Lederen af den afrikanske delegation, fru Joanmariae Louise Fubbs, formand for erhvervsudvalget i Sydafrikas nationalforsamling, ledsages af formanden for udvalget for internationale forbindelser og fem andre kolleger fra det sydafrikanske parlament.
<P>
Europa og Sydafrika har jo fælles værdier med hensyn til demokrati, menneskerettigheder og multilateralt samarbejde. Den Sydafrikanske Republik er ikke alene en regional magt, men også en opstigende global magt og en skattet partner, som vil være med til, at vi kan løse udfordringerne i forbindelse med den globale finans- og økonomikrise. Vi er fast overbevist om, at vi skal uddybe vores dialog og udvikle endnu tættere forbindelser og samarbejdsforhold. Vores to regioner skal handle i fællesskab, ikke alene via en indsats for at finde en vej ud af den aktuelle krise, men også via udvikling af en ny verdensorden, der vil være til varig gavn for os alle. Jeg vil gerne endnu en gang sige velkommen til fru Joanmariae Louise Fubbs og hendes kolleger fra det sydafrikanske parlament.
