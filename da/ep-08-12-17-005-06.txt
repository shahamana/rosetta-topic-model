<CHAPTER ID="005-06">
6. Præstationsnormer for nye personbilers emissioner (
<P>
- Efter afstemningen:
<SPEAKER ID="084" NAME="Avril Doyle" LANGUAGE="EN">
Hr. formand! Som ordfører havde jeg ønsket at tale før min betænkning, men jeg takker Dem for muligheden for at tale nu, for det er vigtigt for vores alles skyld, at der er et par ting, der bliver ført til protokols.
<P>
Der er formentlig ét spørgsmål, der vil kunne forene os alle i Parlamentet her til formiddag, og det er, at aftaler opnået ved førstebehandlingen hverken yder respekten for den parlamentære procedure eller lovgivningens substans retfærdighed, især når spørgsmålet er meget komplekst og teknisk.
<P>
(Bifald)
<P>
Aftaler opnået ved førstebehandling skal derfor være undtagelsen, og det er kun usædvanlige omstændigheder, der fortjener et så usædvanligt svar.
<P>
Mit andet proceduremæssige synspunkt er, at der ikke er noget retsgrundlag for at involvere statsoverhovederne i medbestemmelsesprocessen.
<P>
(Bifald)
<P>
Da aspekterne i forbindelse med klimapakken var på dagsordenen på topmødet i sidste uge, og da det var et krav fra topmødet, at alle fremtidige revisioner om ændringer til indholdet af EU's ordning for handel med kvoter for drivhusgasemissioner skal være tilgængelige med henblik på drøftelse på kommende topmøder, tilføjede jeg i forbindelse med den efterfølgende trilog lørdag morgen i Bruxelles, med fuld opbakning fra alle skyggeordførerne, en ny betragtning i min betænkning - efter topmødet - som blev accepteret af Coroper lørdag eftermiddag. I betragtningen blev EU's ETS-lovgivnings unikke og transformative karakter understreget, men det blev påpeget, at denne høring af stats- og regeringscheferne under ingen omstændigheder må danne præcedens for anden lovgivning.
<P>
Det har været en episk lovgivningsrejse. Jeg vil gerne takke kommissær Dimas og hans team, og minister Borloo og hans team, samt komme med en særlig tak til ambassadør Léglise-Costa for hans enorme arbejdsindsats. Jeg vil gerne takke Udvalget om Miljø, Folkesundhed og Fødevaresikkerheds personale - og lad mig særligt fremhæve Virpi Köykkä, der har gjort en kæmpe indsats - hele vores gruppes personale, min personlige assistent, Kavi, for hendes utrættelige indsats, men først og fremmest de øvrige skyggeordførere og deres personale for et særdeles godt samarbejde.
<P>
(Bifald)
<SPEAKER ID="085" NAME="Miroslav Ouzký" LANGUAGE="CS">
Hr. formand! Jeg vil gerne benytte denne lejlighed ved afslutningen af næsten et års arbejde til at takke alle deltagerne. Jeg vil især gerne takke ordførerne og skyggeordførerne. Jeg vil ikke gentage, hvad ordføreren, Avril Doyle, har sagt. En helt igennem usædvanlig situation kræver usædvanlige foranstaltninger, og det franske formandskab har gjort sig usædvanlig store bestræbelser for at opnå et kompromis. Jeg er overbevist om, at det faktum, at hverken de mere ambitiøse eller de mindre ambitiøse holder af klimapakken, beviser, at vi virkelig har opnået et kompromis.
<SPEAKER ID="086" NAME="Formanden">
Mange tak. Mine damer og herrer, jeg håber, at jeg taler på alles vegne, når jeg siger, at Europa-Parlamentet har udvist meget stor samarbejdsvilje over for Rådet, og også når jeg officielt udtaler, at den måde, vi er nået frem til en beslutning herom på, skal være undtagelsen til reglen, og at vi i fremtiden principielt skal insistere på en førstebehandling her i Parlamentet for at gøre Parlamentets holdning klar.
<P>
(Bifald)
