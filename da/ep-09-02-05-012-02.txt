<CHAPTER ID="012-02">
2. Situationen for de burmesiske flygtninge i Thailand (afstemning) 
<P>
Før afstemningen om punkt 2
<SPEAKER ID="255" NAME="Charles Tannock">
forslagsstiller. - (EN) Fru formand! Jeg bemærker endnu engang, at de mundtlige ændringsforslag ikke er blevet anført i afstemningsrækkefølge, og jeg vil således være meget påpasselig med at tage dem i den rigtige rækkefølge denne gang. Med hensyn til punkt 2 ønsker vi at tilføje følgende ordlyd i slutningen "og at den bevidste forarmelse, vilkårlige beskatning og beslaglæggelse af jord ligeledes bringes til ophør".
<SPEAKER ID="257" NAME="Charles Tannock">
forslagsstiller. - (EN) Fru formand! Punkt 5 med mundtligt ændringsforslag affattes som følger: "glæder sig over den thailandske regerings samarbejde med De Forenede Nationers Højkommissær for Flygtninge og opfordrer til, at der gives øjeblikkelig og fuldstændig adgang til alle tilbageholdte Rohingya-bådflygtninge for at få fastslået deres behov for beskyttelse; anmoder samtidig Thailands regering om at undertegne flygtningekonventionen og 1967-protokollen hertil;".
<SPEAKER ID="259" NAME="Charles Tannock">
forslagsstiller. - (EN) Fru formand! Jeg vil læse hele ordlyden i punkt 6 med mundtligt ændringsforslag: "understreger, at bådflygtningespørgsmålet, der berører Thailand og andre lande, overvejende er et regionalt anliggende; glæder sig over den thailandske regerings bestræbelser på at øge samarbejdet blandt regionens lande for at finde en løsning på spørgsmålet om Rohingya-folket; glæder sig i denne forbindelse over det møde, der blev afholdt den 23. januar 2009 mellem udenrigsministeren Kasit Piromya og ambassadørerne fra Indien, Indonesien, Bangladesh, Malaysia og Burma; anmoder medlemmerne af Sammenslutningen af Stater i Sydøstasien (ASEAN) og navnlig det thailandske formandskab og de relevante internationale organisationer om at gøre en indsats for at finde en permanent løsning på dette vedvarende problem;".
<SPEAKER ID="261" NAME="Charles Tannock">
forslagsstiller. - (EN) Fru formand! Betragtning E affattes som følger: "der henviser til, at De Forenede Nationers Højkommissariat for Flygtninge har givet udtryk for bekymring over beretningerne om mishandling af de burmesiske flygtninge og har fået adgang til nogle af de 126 Rohingya-flygtninge, der stadig tilbageholdes af de thailandske myndigheder,".
