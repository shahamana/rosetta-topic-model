<CHAPTER ID="006">
Velkomstord
<SPEAKER ID="093" NAME="Formanden">
Mine damer og herrer, jeg vil gerne bede Dem om også at deltage i det højtidelige møde om et øjeblik, hvilket kun er ret og rimeligt i betragtning af vores gæster, der er modtagere af Sakharov-prisen. Inden jeg udsætter mødet et par minutter, indtil vores gæster er ankommet, vil jeg gerne byde en delegation fra det syriske parlament velkommen. Delegationen ledes af hr. Suleiman Haddad, formand for Folkeforsamlingens udenrigsudvalg, der er til stede her som en del af vores 10. interparlamentariske møde mellem Europa-Parlamentet og Syrien. Jeg ønsker vores syriske gæster hjertelig velkommen!
<P>
Jeg må sige, at dette besøg finder sted under gunstige omstændigheder. Associeringsaftalen mellem Syrien og EU blev paraferet for nylig og vil blive fremsendt til Europa-Parlamentet med henblik på vedtagelse hurtigst muligt.
<P>
Europa-Parlamentet er overbevist om, at Syrien kan spille en positiv rolle i Mellemøsten, og i særdeleshed i Middelhavsunionen. Jeg ønsker delegationen et behageligt ophold i Strasbourg og en frugtbar udveksling af synspunkter, hvilket kun kan være godt for vores forbindelser. Jeg ønsker Dem endnu engang hjertelig velkommen.
<P>
Jeg udsætter hermed mødet i et par minutter, og så mødes vi igen om et øjeblik til det højtidelige møde.
<P>
(Mødet udsat kl. 12.05 og genoptaget kl. 12.15)
