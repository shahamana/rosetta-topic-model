<CHAPTER ID="006-19">
19. Flerårig plan for den vestlige bestand af almindelig hestemakrel og fiskeriets udnyttelse af denne bestand (
<P>
- Før afstemningen:
<SPEAKER ID="107" NAME="Pat the Cope Gallagher" LANGUAGE="EN">
Hr. formand! Jeg bemærker, at ændringsforslag 29 er trukket tilbage af socialisterne af grunde, jeg ikke forstår, så derfor - for at sikre, at vi kan stemme - bekræfter jeg på vegne af ALDE-Gruppen, at vi overtager dette ændringsforslag.
<P>
Jeg finder dette meget alvorligt og vil bede medlemmerne - selv om mange måske ikke fuldt ud forstår den videnskabelige baggrund - om at tænke over, at hvis vi ikke accepterer socialisternes ændringsforslag og accepterer PPE-ændringsforslaget, så betyder det, at vi går imod den videnskabelige rådgivning og skaber to TAC-områder inden for samme bestand.
<P>
Jeg henstiller, at vi stemmer imod PEE, og at vi vedtager socialisternes betænkning nu, da socialisterne har trukket ændringsforslaget tilbage af grunde, der måske er lettere at forstå for folk fra Sydeuropa.
<SPEAKER ID="108" NAME="Formanden">
Hr. Gallagher, De påberåber Dem med andre ord forretningsordenens artikel 156, stk. 5, og De overtager ændringsforslag 29, som det er opført på afstemningslisten, hvilket betyder, at vi skal stemme om det.
