<CHAPTER ID="005-04">
4. Punktafgifter på alkohol (afstemning) 
<P>
Betænkning af Lulling
<P>
Efter forkastelsen af Kommissionens forslag
<SPEAKER ID="120" NAME="Ieke van den Burg" AFFILIATION="PSE">
(EN) Jeg vil gerne anmode om, at dokumentet henvises til fornyet udvalgsbehandling, fordi vi nu har to modstridende afstemningsresultater.
<SPEAKER ID="121" NAME="Formanden">
Eftersom Kommissionen ikke har fremsat noget forslag, henvises det automatisk til fornyet udvalgsbehandling. Det sker under alle omstændigheder.
<SPEAKER ID="122" NAME="Astrid Lulling " LANGUAGE="FR">
Hr. formand! Jeg anbefalede min gruppe og mange af de andre parlamentsmedlemmer, der støttede mig, at forkaste betænkningen, da den linje, jeg havde foreslået, ikke var blevet fulgt, og fordi jeg har indtryk af, at visse medlemmer af Parlamentet i betragtning af det tætte udfald af afstemningen ikke vidste, hvad de stemte om.
<P>
(Protester)
<P>
Undskyld, de var ikke klar over betydningen af deres stemmer.
<P>
Hr. formand! Endvidere må jeg, i betragtning af at Kommissionen forholder sig tavs, selv om kommissær Kovács fik ordet to gange i aftes, mens jeg som ordfører ikke fik lov til at svare ham, virkelig understrege dens magtesløshed.
<P>
Vi stillede et forslag for at bryde dødvandet. Desværre fik vi ikke støtte, hr. formand. Derfor er der ingen betænkning fra Parlamentet om dette forslag, og Kommissionen og Rådet kan fortsætte med deres passivitet og blive hængende i deres dødvande.
<P>
(Bifald)
<SPEAKER ID="123" NAME="Formanden">
Vi får naturligvis en forhandling, når Parlamentet igen skal behandle sagen.
