<CHAPTER ID="009-06">
6. Produktion og mærkning af økologiske produkter (afstemning) 
<P>
Betænkning af Aubert
<P>
Før afstemningen
<SPEAKER ID="107" NAME="Marie-Hélène Aubert " LANGUAGE="FR">
Hr. formand, mine damer og herrer! Min betænkning om produktion og mærkning af økologiske produkter kommer nu endelig til afstemning i dag efter først en tilbagesendelse til udvalget og dernæst efter en uopsættelig anmodning om tilbagesendelse til Rådet, hvilket, jeg kan tilføje, blev enstemmigt forkastet af Parlamentet i sidste måned. Desværre har de nye forhandlinger med Rådet over de seneste to måneder ikke gjort os i stand til at nå længere på vigtige punkter. Navnlig kunne hverken Kommissionen eller Rådet acceptere det dobbelte retsgrundlag, som vi krævede. Rådet stod endvidere ved sin beslutning om som en særlig undtagelse at tillade tilsætningsstoffer og veterinærlægemidler fremstillet af gmo'er. Desuden kan også visse kemiske stoffer undtagelsesvis tillades.
<P>
Uden den fælles beslutningsprocedure er vi tvunget til at anerkende situationen. Vi beklager imidlertid Rådets fåmælte og forudindtagede holdning i de seneste uger til trods for den gode vilje, som visse medlemsstater har udvist. Lige så dybt beklager jeg, at flertallet af grupperne i går afviste at udsætte afstemningen indtil juni, eftersom Rådet selv har udsat sit møde om økologisk landbrug. Jeg er ked af, at flertallet af grupperne ikke ønskede at udnytte de midler, som vi kan udøve pres med, til det yderste. Når det er sagt, medtog Rådet ikke desto mindre en række af vores ændringsforslag i sit kompromis, og regelmæssig høring af alle involverede parter er en del af den overordnede aftale.
<P>
Jeg opfordrer jer således nu til at vedtage denne betænkning. I kan regne med min vilje og viljen hos mine kolleger i Udvalget om Landbrug og Udvikling af Landdistrikter til tæt at overvåge denne sag over de kommende måneder.
<P>
(Bifald)
<SPEAKER ID="108" NAME="Formanden">
Hr. Graefe zu Baringdorf, De har bedt om ordet. Jeg vil gerne spørge Dem, i hvilken egenskab og på baggrund af hvilken artikel i forretningsordenen De gør det?
<SPEAKER ID="109" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Hr. formand! Tillad mig som ordfører for Pendant-betænkningen, som vedrører det biologiske landbrug, at kommentere følgende med hensyn til udenrigspolitikken. I dag stemmer vi om en god betænkning, som gør det helt åbenlyst, at ...
<P>
(Tumult)
<SPEAKER ID="110" NAME="Formanden">
Jeg er oprigtig ked af det, hr. Graefe zu Baringdorf, men De har hørt reaktionen fra vores kolleger. Jeg tror, at alle har forstået, at De mener, at betænkningen er god, men jeg kan ikke give ordet til alle ordførere og tidligere ordførere, hvilket De uden tvivl vil forstå.
