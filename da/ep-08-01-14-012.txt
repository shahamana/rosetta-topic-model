<CHAPTER ID="012">
Arbejdsplan
<SPEAKER ID="024" NAME="Formanden">
Det endelige forslag til dagsorden for denne mødeperiode som opstillet af Formandskonferencen på mødet den 10. januar 2008 i overensstemmelse med forretningsordenens artikel 130 og 131 er omdelt. Der er foreslået følgende ændringer:
<P>
Vedrørende mandag
<P>
Der foreligger ingen forslag til ændring.
<P>
Vedrørende tirsdag
<P>
PPE-DE-Gruppen har stillet forslag om udskyde hr. Demetrious og hr. Cashmans betænkninger om personkontrol ved EU's ydre grænser til en af de kommende mødeperioder.
<SPEAKER ID="025" NAME="Panayiotis Demetriou" AFFILIATION="PPE-DE">
(EL) Hr. formand! Det ser ud, som om denne betænkning har Rådets fulde godkendelse med hensyn til indholdet, men der er et spørgsmål vedrørende procedure, da Coreper endnu ikke har haft møde - jeg tror, mødet finder sted i morgen eller overmorgen - og det slovenske formandskab har af proceduremæssige og formelle grunde anmodet om udsættelse til den næste mødeperiode i Belgien. Der er ikke nogen indvendinger mod denne udsættelse.
<P>
(Parlamentet godkendte forslaget)
<P>
Vedrørende onsdag
<SPEAKER ID="026" NAME="Formanden">
Gruppen Alliancen af Liberale og Demokrater for Europa har stillet forslag om, at forhandlingen om Rådets og Kommissionens redegørelser om situationen i Pakistan efter attentatet på Benazir Bhutto afsluttes med, at der stilles beslutningsforslag.
<SPEAKER ID="027" NAME="Graham Watson" AFFILIATION="ALDE">
(EN) Hr. formand! I feriedagene var vi vidne til en række foruroligende begivenheder i Pakistan, ikke mindst Benazir Bhuttos attentat, naturligvis.
<P>
I denne uge vil vi få mulighed for at diskutere dette emne. Min gruppe har den holdning, at vi burde afslutte vores forhandling med en beslutning, i særdeleshed fordi vi bør tage et standpunkt og sende et budskab til Pakistans myndigheder forud for hr. Musharaffs besøg hos vores udenrigsudvalg.
<SPEAKER ID="028" NAME="Formanden">
Er der andre, der ønsker at tale for dette forslag?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Hr. formand, mine damer og herrer! Jeg synes, det er en uskik at afslutte vigtige forhandlinger uden en beslutning. Parlamentet er til for at give udtryk for klare holdninger, og ikke blot lade gruppeformændene og ordførere tale på gruppens vegne uden at vedtage beslutninger.
<P>
Hr. Musharraf vil tale her, og han bør vide, hvad Parlamentet mener om situationen i hans land, så vi kan diskutere sagen med ham. Jeg synes, vi bør udvise mod og aflægge den gamle vane med at udskyde vedtagelsen af beslutninger af angst for vores egen kurage ved at stemme for en beslutning.
<P>
(Parlamentet forkastede forslaget)
<SPEAKER ID="030" NAME="Formanden">
I betragtning af den korte taletid onsdag eftermiddag har Den Socialdemokratiske Gruppe stillet forslag om at forlænge forhandlingerne til kl. 18. Efter samråd med Rådet kan spørgetiden forlænges til kl. 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Hr. formand! De har sagt alt, hvad der er at sige om begrundelsen. Det er godt, at spørgetiden til Rådet ikke er blevet forkortet som følge heraf. Det ville jeg bare gøre opmærksom på.
<P>
(Parlamentet vedtog forslaget)
<P>
(Parlamentet fastsatte arbejdsplanen)
