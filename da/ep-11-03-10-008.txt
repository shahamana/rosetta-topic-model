<CHAPTER ID="008">
Påkørsel af tunge lastvogne (skriftlig erklæring) 
<SPEAKER ID="102" NAME="Formanden">
Jeg vil gerne indlede med at læse to skriftlige erklæringer. Den første er indgivet af hr. Tarabella, fru Bastos, hr. Canfin, fru Vergiat og fru Weber om etablering af en europæisk statut for gensidige selskaber, foreninger og fonde. Den er blevet underskrevet af et flertal af Parlamentets medlemmer. Derfor vil den i henhold til forretningsordenens artikel 123 blive sendt til de anførte institutioner og offentliggjort med angivelse af underskrivernes navne i de vedtagne tekster fra dette møde.
<P>
Den anden skriftlige erklæring er indgivet af fru Hall, fru Ayala Sender, fru Durant, hr. Koch og fru Wils om påkørsel af tunge lastvogne. Den er blevet underskrevet af et flertal af Parlamentets medlemmer. Derfor vil den i henhold til forretningsordenens artikel 123 blive sendt til de anførte institutioner og offentliggjort med angivelse af underskrivernes navne i de vedtagne tekster fra dette møde.
<SPEAKER ID="103" NAME="Mike Nattrass" AFFILIATION="NI">
(EN) Hr. formand! I lyset af, hvad vi netop har talt om, vil jeg gerne sige, at sikkerheden her i bygningen er blevet øget, og jeg vil gerne takke de mennesker, som beskytter os. Jeg vil bede Dem bekræfte, at man aktivt fortsætter undersøgelsen af de brud på sikkerheden, som opstod i Bruxelles, hvoraf nogle involverede skydevåben. Disse sikkerhedsbrud har bragt vores personale, vores gæster og os selv i alvorlig fare. Kan De også forsikre mig om, at de relevante ledere vil blive holdt ansvarlige, og at soldaterne ikke vil blive ofret for at beskytte generalerne?
<P>
(Bifald) <BRK>
<SPEAKER ID="104" NAME="Formanden">
Jeg kan forsikre Dem om, at spørgsmålet vurderes løbende med henblik på at styrke sikkerheden i Parlamentet.
<SPEAKER ID="105" NAME="Marc Tarabella" AFFILIATION="S&amp;D">
(FR) Hr. formand, mine damer og herrer! I forbindelse med undertegnelsen af skriftlig erklæring 84/2010 vil jeg naturligvis gerne takke alle mine medunderskrivere: Fru Bastos fra Det Europæiske Folkepartis Gruppe (Kristelige Demokrater), hr. Canfin fra Gruppen De Grønne/Den Europæiske Fri Alliance, fru Vergiat fra Den Europæiske Venstrefløjs Fællesgruppe/Nordisk Grønne Venstre og fru Weber fra Gruppen Alliancen af Liberale og Demokrater for Europa. Sammen var vi i stand til at samle et flertal af underskrifter.
<P>
Tak til de socioøkonomiske aktører, som greb til handling og gjorde det muligt for Parlamentet at sende et klart signal til Kommissionen om omsider at anerkende en fælles europæisk statut for gensidige selskaber, foreninger og fonde.
<P>
(Bifald) <BRK>
