<CHAPTER ID="009-10">
10. Midlertidige bestemmelser om momssatser (afstemning) 
<P>
Betænkning af Ieke van den Burg
<P>
Før afstemningen
<SPEAKER ID="106" NAME="Pervenche Berès  " LANGUAGE="FR">
Fru formand! Udvalget om Økonomi og Valutaspørgsmål stemte for Ieke van den Burgs betænkning den 21. november 2007, og Rådet traf en afgørelse i samme retning i sidste uge. Det er ikke første gang, at vi har været nødt til at komme med en hurtig redegørelse om disse sager, og vi vil gerne støtte kommissæren i hans forsøg på at opnå et stabiliseret system.
<P>
I denne henseende benytter vi imidlertid den lejlighed, som betænkningen giver, til at overbringe nogle meget klare budskaber. Det første er, at vi har behov for at fastlægge, hvorvidt idéen med bestemte ordninger, som er baseret på oprindelseslandet, stadig er EU's mål. Vi må også give medlemsstaterne mere fleksibilitet i brugen af lavere satser for varer af basal nødvendighed af sociale, økonomiske, kulturelle og miljømæssige grunde.
<P>
Endelig er der behov for at tillade lavere momssatser for arbejdskraftintensive tjenesteydelser. Parlamentet er villig til at udfylde sin rolle og vil støtte kommissæren i hans beslutning om at finde en holdbar løsning på dette spørgsmål.
