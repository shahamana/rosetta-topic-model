<CHAPTER ID="007-14">
14. Produktion af opium til medicinske formål i Afghanistan (afstemning) 
<P>
Betænkning af Cappato)
<P>
Før afstemningen
<SPEAKER ID="113" NAME="José Ignacio Salafranca Sánchez-Neyra" AFFILIATION="PPE-DE">
(ES) Hr. formand! Inden vi stemmer om hr. Cappatos betænkning, vil jeg gerne forklare Parlamentet, at der har indsneget sig en fejl i den spanske udgave, nærmere bestemt i afsnit 1, litra b), næstsidste linje, hvor der (oversat til dansk) står "iværksættelse af pilotprojekter", men det er den engelske udgave, hvor der står "looking at the possibility", der skal være gældende.
<SPEAKER ID="114" NAME="Formanden">
Mange tak, fordi De har gennemgået teksten så omhyggeligt. Det vil naturligvis blive rettet.
<P>
Før afstemningen om ændringsforslag 4
<SPEAKER ID="115" NAME="Marco Cappato  " LANGUAGE="IT">
Hr. formand, mine damer og herrer! Jeg vil starte med at sige, at jeg tilgiver Dem, at De udtalte mit navn forkert, og herefter vil jeg med hensyn til ændringsforslag 4 foreslå, at vi beholder det, som man kan kalde den faktuelle del af ændringsforslaget, dvs. udelukkende den første del:
<P>
(EN) "der henviser til, at der ifølge Det Internationale Kontroludvalg for Narkotiske Midler er en global overforsyning af opiater til medicinske formål,"
<P>
(IT)Hr. formand, mine damer og herrer! Ændringsforslaget bør slutte her. Hvis ingen gør indsigelse, betragter vi det som vedtaget.
<P>
(Parlamentet godkendte det mundtlige ændringsforslag)
<P>
Før afstemningen om ændringsforslag 5
<SPEAKER ID="119" NAME="Marco Cappato  " LANGUAGE="IT">
Hr. formand, mine damer og herrer! De må undskylde, men også her drejer det sig kun om en faktuel erstatning. Eftersom vi nævner den afghanske lovgivning, bør vi i stedet indsætte lovens passende ordlyd:
<P>
(EN) "der henviser til, at det i den afghanske forfatning fastslås, at "staten skal forhindre alle former for dyrkning og smugling af narkotiske stoffer", mens Afghanistans lov af 2005 om receptfrit køb af narkotiske stoffer giver mulighed for eventuelle tilladelser til produktion og salg af kontrollerede stoffer i Afghanistan,"
<P>
(Parlamentet godkendte det mundtlige ændringsforslag)
