<CHAPTER ID="002">
Åbning af mødet: se protokollen
<P>

<SPEAKER ID="007" NAME="Ignasi Guardans Cambo" AFFILIATION="ALDE">
(EN) Hr. formand! Jeg har en bemærkning til forretningsordenens artikel 166 vedrørende Bilag II(A) i Parlamentets forretningsorden.
<P>
Jeg stillede en mundtlig forespørgsel til Kommissionen, som skulle have været besvaret i dag, og jeg har modtaget et formelt svar fra formanden om, at mit spørgsmål afvises, tilsyneladende med henvisning til forretningsordenens Bilag II A, hvori det hedder, at et spørgsmål afvises, hvis det er blevet besvaret inden for de seneste tre måneder. Men et sådant spørgsmål er ikke blevet besvaret inden for de seneste tre måneder. Bestemmelsen anvendes tilsyneladende i forbindelse med et svar fra Kommissionen på en mundtlig forespørgsel med forhandling.
<P>
Bilag II, som formanden henviser til, vedrører spørgsmål fra Parlamentets medlemmer i henhold til artikel 109 i forretningsordenen, og den mundtlige forespørgsel med forhandling er omfattet af artikel 108 i forretningsordenen. Så eftersom Bilag II udgør en begrænsning af Parlamentets medlemmers rettigheder, bør man ikke tillade en udvidet fortolkning, således at Bilag II kan finde anvendelse på spørgsmål i henhold til artikel 108 i stedet for artikel 109. Så jeg vil bede formanden genoverveje dette og give tilladelse til, at spørgsmålet stilles i henhold til forretningsordenen.
<SPEAKER ID="008" NAME="Formanden">
Vi vil undersøge det og underrette Dem efterfølgende.
