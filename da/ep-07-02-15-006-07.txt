<CHAPTER ID="006-07">
7. Medlemsstaternes beskæftigelsespolitik (afstemning) 
<P>
Efter afstemningen om beslutningsforslaget
<SPEAKER ID="072" NAME="Ria Oomen-Ruijten" AFFILIATION="PPE-DE">
(NL) Hr. formand! Det gik faktisk lidt for hurtigt for mig. Jeg vil gerne af Kommissionen have at vide, om den også accepterer det ændringsforslag, som er stillet.
<SPEAKER ID="073" NAME="Formanden">
Vi kan undtagelsesvis tillade, at Kommissionen får ordet endnu en gang.
<SPEAKER ID="074" NAME="Ján Figeľ" LANGUAGE="EN">
Hr. formand! Jeg tror, at Kommissionen er indstillet på at gøre alt, hvad den kan, for at rådføre sig om de nye retningslinjer for 2008 og 2010 gennem hele 2007/2008. Om dette nødvendigvis kræver mindst fem måneder eller ej, givet Parlamentets interne procedurer, skal Kommissionen ikke kunne sige.
<SPEAKER ID="075" NAME="Ria Oomen-Ruijten" AFFILIATION="PPE-DE">
(NL) Hr. formand! Nu hvor det viser sig, at Kommissionen endnu ikke ved, hvor meget tid den vil give Parlamentet, vil jeg, eftersom den endelige afstemning endnu ikke har fundet sted, anmode Dem om at henvise betænkningen til fornyet behandling i Udvalget om Sociale Anliggender, således at der først kan finde samråd sted med Kommissionen.
<SPEAKER ID="076" NAME="Formanden">
Normalt er det en sag for ordføreren. Hvordan forholder ordføreren sig hertil?
<SPEAKER ID="077" NAME="Jan Andersson " LANGUAGE="SV">
Hr. formand! Nej, jeg tilslutter mig ikke forslaget om henvisning til fornyet udvalgsbehandling. Fru Oomen-Ruijten burde vide, at de økonomiske retningslinjer ikke kan vedtages af Rådet, før Parlamentet har udtalt sig. Sådan er den faktiske orden. Kommissionen, og navnlig Rådet, skal tage højde for Parlamentets holdninger. Dette gælder for de beskæftigelsespolitiske retningslinjer. Det er et større problem med de økonomiske retningslinjer, da der ikke findes et sådant regelsæt på området.
<P>
(Parlamentet forkastede henvisning til fornyet udvalgsbehandling)
