<CHAPTER ID="016-01">
1. Sri Lanka: opfølgning på FN-betænkningen (forhandling) 
<SPEAKER ID="285" NAME="Formanden">
Næste punkt på dagsordenen er fortsættelse af forhandlingen om seks forslag til beslutning om Sri Lanka.
<SPEAKER ID="286" NAME="Paul Murphy" LANGUAGE="EN">
Hr. formand! I den srilankanske regerings brutale krig mod det tamilske mindretal, blev 40 000 tamiler dræbt inden for nogle få uger, og hundredtusinder blev fængslet i åbne fangelejre. I FN-rapporten erkender man endelig offentligt de forbrydelser, der blev begået imod den tamilske befolkning. Desværre bør man ikke gøre sig nogen illusioner om, at rapporten vil ændre forholdene for tamilerne i Sri Lanka.
<P>
Dagen efter dens offentliggørelse meddelte man, at FN's generalsekretær kun ville iværksætte en international undersøgelse, hvis den srilankanske regering accepterer det, eller hvis et internationalt forum som FN's Sikkerhedsråd kræver en undersøgelse. Når man kender den srilankanske regering, er det indlysende, at den ikke vil tillade nogen international undersøgelse. Den understreger endnu en gang behovet for en reelt uafhængig undersøgelse af krigsforbrydelserne, og for at Rajapaksa-regimet stilles til ansvar.
<P>
Den 18. maj vil der komme protester verden over organiseret af mange grupper, herunder Tamil Solidarity Campaign, for at markere 2-årsdagen for denne blodige krig. Der er stadig behov for en forenet kamp for den singhalesiske og den tamilske befolkning for at fordrive regimet og kæmpe for den tamilsktalende befolknings ret til selvbestemmelse.
<SPEAKER ID="287" NAME="Geoffrey Van Orden" LANGUAGE="EN">
Hr. formand! Vi behøver blot høre disse indledende bemærkninger for at forstå, hvorfor jeg er meget ked af, at vi har denne forhandling i dag. Den fremmes af ekstremistiske elementer den tamilske diaspora, de samme mennesker, der har holdt liv i LTTE-terrorkampagnen i mange år gennem politiske aktiviteter og ofte ved hjælp af udbyttet fra kriminalitet.
<P>
Naturligvis var de sidste scener i LTTE-kampagnen forfærdelige. I FN's Darusman-rapport, der er den umiddelbare baggrund for denne forhandling, siges det helt klart, at LTTE i denne sidste fase brugte civilbefolkningen som menneskelige skjold, hvilket forværres af tvangsrekrutteringen af civile, herunder børn, til LTTE's rækker, henrettelse af civile, der forsøgte at slippe ud af konfliktzonen, og indsættelse af artilleri i nærheden af fordrevne civile og civile anlæg som f.eks. hospitaler. Dette er ikke nogen undskyldning for at beskyde civile mål, men det sætter det i perspektiv og viser, hvor skylden ligger.
<P>
I stedet for at forsøge at samle Sri Lankas befolkning er der nogen, der forsøger at fortsætte en kampagne med had og splittelse. De opfatter denne Darusman-rapport som et våben i denne kampagne og ønsker blot at sætte den srilankanske regering på anklagebænken.
<P>
Denne fremgangsmåde er ondsindet og uproduktiv. Sri Lankas regering og kommissionen har oprettet LLRC for at undersøge påstandene om krænkelser af menneskerettighederne. Lad os gøre alt, hvad vi kan, for at støtte dem og Sri Lankas befolkning i stedet for at angribe dem.
<SPEAKER ID="288" NAME="Véronique De Keyser" LANGUAGE="FR">
Hr. formand! Lige fra det allerførste ord har De alle forstået, at forhandlingen ville blive temmelig livlig, og at der ville være to synspunkter.
<P>
Jeg må sige, at min gruppe ikke er enig med nogen af siderne, men kun står på retfærdighedens og forsoningens side. Jeg mener, at der ikke kan blive tale om forsoning i lande som Sri Lanka, men der er bestemt mange andre, der har oplevet forfærdelige krige, medmindre retfærdigheden sker fyldest.
<P>
Hvad gør så denne FN-rapport, som hr. Van Orden henviser til? Den skitserer blot situationen igen og kræver, at der skal indføres en international mekanisme for retfærdighed, som jo skal godkendes af regeringen. Det er det mindste. Hvordan skal man sørge for en forsoning af en befolkning? Det er på begge sider, hr. Van Orden. Det er ikke kun på den tamilske side. Der er begået forbrydelser på begge sider. Begge sider har et ansvar. Retfærdigheden skal ske fyldest på begge sider.
<P>
I betænkningen siges det ligeledes, og det undskylder jeg, at forsoningskommissionen, der netop er blevet nævnt, ikke rummer et undersøgelseselement af tilstrækkelig høj standard. Endelig er jeg bange for, at et nationalt retligt organ ikke vil føre til en afklaring af forholdene. Derfor og til minde om dem, der har lidt på begge sider, siger jeg, at Parlamentet kun kan støtte denne betænkning for at kaste mere lys over spørgsmålene og få mere retfærdighed. Det er det eneste budskab, jeg gerne vil sende videre i dag. Jeg har ikke brugt hele min tildelte taletid, men det er et vigtigt budskab for Parlamentet.
<SPEAKER ID="289" NAME="Thomas Mann" LANGUAGE="DE">
Hr. formand! I februar var jeg i Sri Lanka med Delegationen for Forbindelserne med Sydasien. Da vi var der, var vi vidner til de kolossale bestræbelser for at komme over konsekvenserne af 25 års borgerkrig. EU, FN og ngo'er yder hjælp, lige fra rydning af landminer udført af HALO Trust til genhusningen af tamilerne i deres tidligere hjem. Vi opfordrer regeringen der til at reagere positivt på henstillingerne fra FN's ekspertpanel, som fremhævede krigsforbrydelser og forbrydelser mod menneskeheden både hos singhaleserne og LTTE.
<P>
Det er opmuntrende, at regeringen har nedsat en kommission, der skal arbejde for forsoning, indførelse af retsstaten, løsning af sprogproblemer og håndtering af tidligere frontlinjesoldater. Den konsekvente vilje til samarbejde, viljen til at integrere mindretal og forsikringen om, at man vil overholde internationale juridiske standarder, udgør et grundlag for udvikling af et land, der uden vold og terror virkelig har en fremtid.
<P>
Vi opfordrer på det kraftigste EU's højtstående repræsentant til at støtte bestræbelser af denne art.
<SPEAKER ID="290" NAME="Anneli Jäätteenmäki" LANGUAGE="EN">
Hr. formand! Konflikten i Sri Lanka er måske ovre, men mange spørgsmål er stadig ubesvarede. En afslutning på en konflikt betyder ikke nødvendigvis, at konflikten er overstået i folks tanker.
<P>
Sejr er ikke det samme som fred. Det tager tid, anstrengelser og især engagement og en stærk vilje at komme over arrene efter en konflikt. Forsoning er et krav. Retfærdighed er vigtigt for en ny begyndelse. Derfor bør den srilankanske regering straks indlede undersøgelser af krænkelserne af den internationale humanitære lovgivning og menneskerettighedslovgivningen.
<P>
Begge sider skal undersøges. De internationale konventioner, som Sri Lanka har underskrevet, kræver en undersøgelse af de påståede krænkelser og retsforfølgelse af de ansvarlige. Kun ved hjælp af en åben og ærlig undersøgelse og gennem retfærdighed kan den srilankanske befolkning hele sårene efter en lang og vanskelig konflikt og fortsætte deres liv i fred.
<P>
ALDE-Gruppen bifalder FN's generalsekretær Ban Ki-moons rapport og initiativet om Sri Lanka. Vi støtter FN's henstillinger fuldt ud.
<SPEAKER ID="291" NAME="Heidi Hautala" LANGUAGE="EN">
Hr. formand! Den 23. maj 2009 underskrev FN's generalsekretær, Ban Ki-moon, og Sri Lankas præsident, Rajapaksa, en fælleserklæring, hvor Sri Lanka accepterer at garantere, at de ansvarlige for de påståede krigsforbrydelser og forbrydelser mod menneskeheden under krigen, der sluttede i maj 2009, vil blive stillet til ansvar.
<P>
Da denne aftale ikke blev overholdt af den srilankanske regering, udpegede FN's generalsekretær et ekspertpanel, der skulle rådgive ham om de nærmere omstændigheder ved denne ansvarlighedsproces. Rapporten blev offentliggjort for ganske nylig, og indeholdt troværdige påstande om, at både regeringsstyrkerne og De Tamilske Tigre ikke overholdt bestemmelserne i den internationale lovgivning. I rapporten understregede man behovet for ansvarlighed på begge sider.
<P>
Den srilankanske regering har afvist panelets rapport og kaldt den for ulovlig og fordomsfuld. Jeg mener, at det er en objektiv grund til yderligere undersøgelser. På et tidspunkt, hvor det prisværdige og legitime arbejde i internationale menneskerettighedsorganer bringes i miskredit, skal Parlamentet stå fast og forsvare folkeretten. Krigsforbrydelser må aldrig forblive ustraffede, uanset hvor de forekommer.
<SPEAKER ID="292" NAME="Eija-Riitta Korhola" LANGUAGE="FI">
Hr. formand! Borgerkrigen i Sri Lanka varede i 25 år og sluttede med nederlag til De Tamilske Tigre. De sidste scener i krigen var særligt blodige, og tusinder døde i de sidste par måneder.
<P>
I henhold til den nye rapport fra FN, er det meget sandsynligt, at De Tamilske Tigre og regeringstropperne vil blive fundet skyldige i alvorlige krænkelser af de internationale humanitære rettigheder og menneskerettighederne, som blev begået i de sidste faser af konflikten. De Tamilske Tigre mistænkes for at skyde civile, der prøvede at flygte. Regeringen dræbte civile med granatild. Begge er alvorlige forbrydelser, og man kan ikke sidde dem overhørig. Derfor er det vigtigt, at FN kan gennemføre en upartisk og åben undersøgelse af sagen.
<P>
Desværre har den srilankanske regering været uvillig til at tillade, at undersøgelsen iværksættes uden dens godkendelse, medmindre FN's medlemsstater insisterer enstemmigt på det. Det er kolossalt vigtigt, at Sri Lanka indtager en konstruktiv attitude og er villig til at samarbejde. Ansvarsfølelse er af vital betydning for forsoningsprocessen. EU skal støtte bestræbelserne på at styrke Sri Lankas ansvarsfølelse.
<SPEAKER ID="293" NAME="Ana Gomes" LANGUAGE="PT">
Konklusionerne i Darusman-rapporten fra FN peger på, at der blev begået massakrer på titusinder af civile, krigsforbrydelser og forbrydelser mod menneskeheden, sammen med andre skrækkelige krænkelser af humanitærlovgivningen begået af både De Tamilske Tigre (LTTE) og den srilankanske regering.
<P>
At gennemføre en uafhængig undersøgelse og at bringe de ansvarlige for retten er ikke et politisk valg, men en forpligtelse i henhold til den internationale lovgivning. Forsoningskommissionen, som blev nedsat af regeringen, opfylder ikke de grundlæggende krav om uafhængighed. Derfor skal det internationale samfund - navnlig EU og FN's Sikkerhedsråd - tilbyde deres uforbeholdne støtte til rapportens henstillinger og hurtigt tage skridt i retning af etablering af en uafhængig international mekanisme til overvågning af den srilankanske regerings foranstaltninger og sikring af, at forbrydelser begået på begge sider undersøges for at søge retfærdighed for den srilankanske befolkning.
<SPEAKER ID="294" NAME="Izaskun Bilbao Barandica" LANGUAGE="ES">
Hr. formand! Jeg vil gerne støtte dette beslutningsforslag om menneskerettighedskrænkelser og krigsforbrydelser begået i Sri Lanka.
<P>
Det er vigtigt, at vi ud over at udtrykke vores solidaritet med ofrene og fordømme volden i lyset af problemerne med retsvæsenets manglende uafhængighed fremmer en seriøs, upartisk og gennemsigtig undersøgelse, der skal gennemføres af et uafhængigt organ, så de ansvarlige på begge sider af konflikten kan identificeres og straffes.
<P>
Straffrihed for krigsforbrydelser skal bringes til ophør, hvis vi ønsker at forhindre dem i at blive gentaget fremover. I Sri Lanka blev civilbefolkningen bombet og udsat for andre grusomheder.
<P>
For 74 år siden bombede Francos tropper byen Guernica i mit land og dræbte mere end halvdelen af befolkningen, en berømt episode, som Picasso har skildret. Lige siden har Guernica været et universelt symbol på fred og modstand.
<P>
Men alle ønsker at gøre fremskridt i retning af forsoning. Derfor skal vi tilskynde, hjælpe og også presse den srilankanske regering til at fortsætte retsforfølgelserne, så man kan opnå virkelig fred og retfærdighed.
<SPEAKER ID="295" NAME="Karima Delli" LANGUAGE="FR">
Hr. formand! FN-rapporten, der blev offentliggjort den 11. april, kaster lys over krigsforbrydelserne og forbrydelserne mod menneskeheden, der er blevet begået i Sri Lanka under konflikten mellem hr. Rajapaksas regeringsstyrker og De Tamilske Tigres uafhængighedsbevægelse. Sammenstødene i maj og juni 2009 førte til krigsforbrydelser og forbrydelser mod menneskeheden, og tusinder af civile mistede livet. Vi kan ikke acceptere straffrihed for de ansvarlige og ophavsmændene til disse forbrydelser. Hr. Rajapaksas regering har gjort alt, hvad der står i dens magt, for at forhindre offentliggørelsen af FN-rapporten, og den anfægter endda rapportens konklusioner.
<P>
I Sri Lanka har pressen mundkurv på, og journalister udsættes for trusler og vilkårlig fængsling. Den vigtigste internetside for oppositionen er blevet blokeret af myndighederne, og adgangen til flygtningelejrene er i øjeblikket stærkt begrænset, også for FN. Det tamilske mindretal er offer for et unævneligt folkedrab. Vi skal hurtigst muligt sende observatører fra Europa-Parlamentet til det nordlige Sri Lanka for at se, hvad der egentlig foregår der, og hævde princippet om befolkningens selvbestemmelse.
<P>
(Taleren accepterede et spørgsmål i henhold til forretningsordenens artikel 149, stk. 8)
<SPEAKER ID="296" NAME="Charles Tannock" AFFILIATION="ECR">
(EN) Hr. formand! Jeg hørte det direkte på fransk, og man bruge ordet "génocide", der betyder folkedrab, og det har en helt særlig betydning i folkeretten.
<P>
Hvis dette var den srilankanske regerings hensigt, hvordan kan det da være, at de netop har løsladt 200 000 tamilske fanger? Det er absurd at anklage den srilankanske regering for folkedrab. Jeg håber, at min kollega vil trække den udtalelse tilbage.
<SPEAKER ID="297" NAME="Karima Delli" AFFILIATION="Verts/ALE">
(FR) Hr. formand! Jeg brugte det ord som en metafor, især for at betegne fænomenet, hr. Tannock. Men jeg gjorde det klart, at det ikke var betegnelsen. Omstændighederne skal undersøges. Under alle omstændigheder kan det, der sker med det tamilske mindretal, ikke bare afvises som en uskadelig handling.
<SPEAKER ID="298" NAME="Geoffrey Van Orden" AFFILIATION="ECR">
(EN)Hr. formand! Den foregående taler nævnte, at hun ønsker, at en eller anden form for kommission skal tage til Sri Lanka for at kigge på, hvad der foregår på stedet. Jeg vil gerne erindre hende om, at delegationen for Sydasien netop har været i Sri Lanka - og jeg kan se adskillige medlemmer af den delegation her i salen. Min kollega, hr. Mann, henviste endda til besøget der. Den foregående taler lytter åbenbart ikke til, hvad der foregår i denne forhandling. Folk har været i Sri Lanka. De kender Sri Lanka, og de ved, hvad der foregår. Jeg ved ikke, hvor fru Delli får alt dette nonsens fra.
<SPEAKER ID="299" NAME="Karima Delli" AFFILIATION="Verts/ALE">
(FR) De har ret, vi har allerede sendt en mission til stedet, og jeg anerkender denne missions formidable evner, idet jeg kan se, at De deltog. Men vi kan også udøve pres, hvilket betyder, at vi helt klart bør gentage en sådan operation.
<SPEAKER ID="300" NAME="Marie-Christine Vergiat" LANGUAGE="FR">
Hr. formand! Sri Lanka er et hærget land. Borgerkrigen sluttede officielt for næsten to år siden, og vi ved, hvilke forhold det skete under. FN's indsats var en stor fiasko i dette land. Rapporterne fra ikkestatslige organisationer er fordømmende. Tusinder af civile blev dræbt mellem januar og maj 2009. Der blev begået grusomheder på begge sider, men det lader til at være et anerkendt faktum, at regeringstro styrker bevidst beskød områder med artilleri, hvor de havde tilskyndet civilbefolkningen til at søge ly.
<P>
Siden da har den srilankanske regering udført manøvrer for at frasige sig sit ansvar og hindre adgangen til retfærdighed for dem, der i det mindste må kaldes ofre for krigsforbrydelser. Den har konstant forsøgt at undervurdere antallet af civile i krigszonen, samtidig med at den har hindret dem i at få enhver form for humanitær bistand, herunder fødevarer, vand og lægehjælp. De Tamilske Tigre bærer deres del af ansvaret for disse rædsler. De indskrev børnesoldater og brugte civilbefolkningen som menneskelige skjold, men det fritager på ingen måde regeringen for dens ansvar på stedet. Det retfærdiggør intet.
<P>
FN ventede længe med at fordømme situationen i landet. Hvad værre er, har den srilankanske regering mangedoblet sine intriger for at forhindre offentliggørelsen af især den seneste rapport og få dens konklusioner afvist. Vi kan kun hilse rapporten fra den 11. april velkommen. Den beslutning, vi sidder med i dag, går i den rigtige retning. Jeg havde gerne selv set, at den var mere vidtgående. Det er på høje tid, at det internationale retsvæsen gjorde sit arbejde, både i Sri Lanka og andre steder.
<SPEAKER ID="301" NAME="Jaroslav Paška" LANGUAGE="SK">
Hr. formand! Den langvarige militære konflikt mellem regeringsstyrkerne og De Tamilske Tigres væbnede grupper, som har haft grusomme konsekvenser for civilbefolkningen, der lever i konfliktzonerne, blev afsluttet i 2009. Efter krigens slutning lovede den srilankanske præsident, Mahinda Rajapaksa, at undersøge alle formodede krænkelser af den militære lovgivning og den internationale humanitære lovgivning under den militære konflikt.
<P>
I FN-rapporten, som blev offentliggjort i april i år, hedder det, at begge parter i konflikten gennemførte militæroperationer uden at tage skridt til at beskytte de civiles rettigheder og liv. Til trods for dette har de ansvarlige myndigheder i Sri Lanka ikke stillet de ansvarlige for alvorlige krænkelser af den humanitære lovgivning for retten to år efter krigens afslutning. De retlige myndigheder er i mange tilfælde inaktive, og derfor skal vi gennem vores beslutning støtte FN's bestræbelser på at opretholde lov og orden og sørge for, at de skyldige bag drabene og torturen på tusinder af civile under de voldsomme kampe mellem De Tamilske Tigre og regeringsstyrkerne i Sri Lanka stilles til ansvar.
<SPEAKER ID="302" NAME="Filip Kaczmarek" AFFILIATION="PPE">
(PL) Hr. formand! De dramatiske begivenheder i Sri Lanka, der beskrives i FN-rapporten, viser den slags problemer, der kan forårsages af væbnede konflikter. Det, der fandt sted der, er yderligere bevis på, at man ved at løse uoverensstemmelser med vold og magtanvendelse skaber andre kolossale problemer. I Europa har man i århundreder overvejet begrebet "retfærdig krig". Det særligt smertelige er, at i den moderne verden fører selv en krig, der i teorien er retfærdig, uvægerligt til, at uskyldige og tilfældige ofre må lide. Dette sker, uanset hvordan vi definerer en retfærdig krig.
<P>
For Sri Lankas vedkommende viser stadig flere oplysninger, at krigen ikke var retfærdig for nogen af siderne. Sejrherren har ikke altid ret, selv om de forsøger at bevise, at de har ret. Hvis der virkelig skal ske en forsoning, sådan som den srilankanske regering har erklæret, skal grundlaget for denne forsoning være sandheden om, hvad der skete under kampene med De Tamilske Tigre. Der bliver ingen ægte forsoning uden at udstille de krigsforbrydelser, der er begået, uanset hvilken side der har begået dem. Der bliver ingen forsoning, hvis parterne betragter deres egne synder som tabu og ikke tillader, at de nævnes.
<SPEAKER ID="303" NAME="Claude Moraes" AFFILIATION="S&amp;D">
(EN) Hr. formand! Mange her i salen har været involveret i politikken i Sri Lanka og i politikken, der føres af den srilankanske diaspora og af det tamilske samfund.
<P>
Det, vi diskuterer i dag, er en rapport fra generalsekretærens ekspertpanel om ansvarlighed i Sri Lanka. Jeg har ikke hørt nogen her i salen så tvivl om denne rapports indre integritet.
<P>
Jeg har læst rapporten, og jeg har talt med mange om rapporten på begge sider. Hvis vi siger, at vi skal lade rapporten blive liggende på bordet, og at vi ikke skal have en undersøgelse af, hvad der skete mellem januar og maj og ikke åbne døren på klem for en undersøgelse af de mange påstande fra begge sider, hvad er idéen med en sådan rapport så?
<P>
Jeg finder det vigtigt, at en diasporaorganisation fra det tamilske samfund, Global Tamil Forum, har sagt, at troværdige påstande om LTTE - og de har gjort dette meget tydeligt - også bør undersøges.
<P>
Vi har en rapport, som fortjener en opfølgning, og jeg er varm fortaler for behovet for en ægte ansvarlighedsproces, der kan bringe sandhed, retfærdighed og forsoning til Sri Lanka efter det, der bliver en smertelig undersøgelse, men en undersøgelse, der skal gennemføres.
<SPEAKER ID="304" NAME="Laima Liucija Andrikien" AFFILIATION="PPE">
(EN) Hr. formand! Det er forfærdende, at der under den langvarige militære konflikt i Sri Lanka, der sluttede i 2009, blev dræbt næsten 100 000 mennesker, herunder titusinder af civile, hvoraf de fleste blev dræbt i konfliktens afslutningsfase. Det internationale samfund bør kræve en seriøs international undersøgelse af de troværdige rapporter om grusomheder begået på begge sider.
<P>
Det er en skam, at lande som Kina og Rusland modsatte sig, at spørgsmålet skulle behandles i FN's Sikkerhedsråd, og at FN's generalsekretær skulle være mere konkret med hensyn til at få undersøgt de begåede forbrydelser. FN's ekspertpanel sagde helt klart, at både Sri Lankas regering og de tamilske oprørere har begået alvorlige krænkelser af den internationale humanitære lovgivning og menneskerettighedslovgivningen, i nogle tilfælde endda i et sådan omfang, at der er tale om krigsforbrydelser og forbrydelser mod menneskeheden.
<P>
Så jeg støtter fuldt ud, at der straks oprettes en international mekanisme som foreslået i FN-rapporten.
<SPEAKER ID="305" NAME="Sari Essayah" AFFILIATION="PPE">
(FI) Hr. formand, hr. kommissær! Det fremgår klart af FN-rapporten, at i de sidste blodige måneder af borgerkrigen i Sri Lanka, der varede i 25 år, blev tusinder af civile dræbt af artilleriild fra regeringsstyrkerne. FN sagde ligeledes, at de tamilske oprørere havde brugt mere end 300 000 civile som menneskelige skjold og skudt civile, der forsøgte at undslippe. Derfor har begge sider begået alvorlige brud på menneskerettighederne og folkeretten i en krigssituation.
<P>
Nu er det vigtigt, at forsoningssamtalerne kommer i gang, således at FN kan gennemføre en upartisk og uafhængig undersøgelse af krigsforbrydelserne. Parlamentets beslutning er velafbalanceret i sin ordlyd og vil tilskynde parterne til at opnå forsoning og skabe fred.
<SPEAKER ID="306" NAME="George Sabin Cutaş" AFFILIATION="S&amp;D">
(RO) Hr. formand! Konklusionerne i FN-rapporten, der blev offentliggjort den 25. april 2011, rummer alvorlige anklager om talrige krænkelser af menneskerettighederne og folkeretten, både hos den srilankanske regering og fra oprørsstyrkerne, der blev nedkæmpet i borgerkrigen, der varede i mere end 28 år. Det siges i betænkningen, at regeringsstyrkerne dræbte titusinder af civile ved at beskyde beboede områder, hospitaler og endda humanitære hjælpecentre tilhørende FN. På den anden side brugte oprørsstyrkerne talrige civile som menneskelige skjold og skød dem, der forsøgte at slippe ud af konfliktzonen, på stedet. Som de tidligere talere mener jeg, at der skal oprettes en uafhængig international mekanisme, der skal undersøge krigsforbrydelserne i landet sammen med de andre alvorlige krænkelser af menneskerettighederne. Der er behov for en upartisk, gennemsigtig undersøgelse, der kan kaste lys over, hvem der har ansvaret for disse forbrydelser, der har chokeret det internationale samfund.
<SPEAKER ID="307" NAME="Graham Watson" AFFILIATION="ALDE">
(EN) Hr. formand! Denne veldokumenterede betænkning viser os - ud over alle dens konklusioner - at krigens første offer er sandheden.
<P>
Man undlader dog at skitsere de politikker, der er nødvendige for at hele nationens sår. Alt for mange lande har alt for længe vendt det blinde øje til, hvad der foregik. Nu er der behov for de rigtige politikker, så man gennem en koordineret indsats fra det internationale samfund kan søge udfrielse og retfærdighed for alle dem, der har været så hårdt ramt.
<SPEAKER ID="308" NAME="Raül Romeva i Rueda" AFFILIATION="Verts/ALE">
(EN) Hr. formand! Hr. Watson har helt ret, når han siger, at kriges første offer, og navnlig i dette tilfælde, er sandheden.
<P>
Det er klart, at vi også må erkende, at civilbefolkningen er offer i denne type konflikt, og FN-panelet har helt klart vist, at begge sider har et ansvar: især regeringen, men også De Tamilske Tigre, og begge sider skal undersøges.
<P>
Vi siger, at det er meget usandsynligt, at der vil blive gennemført en ordentlig undersøgelse, hvis undersøgelseskommissionen kommer fra regeringen. Vi beder om, at en uafhængig kommission skal undersøge disse påstande, som FN-panelet har identificeret, om krigsforbrydelser og forbrydelser mod menneskeheden. Hvis vi ikke forstår behovet for dette, får vi ikke nogen løsning, for freden kommer først, når retfærdigheden kommer, retfærdighed er kun mulig på grundlag af sandhed, og sandheden får vi først, hvis vi får en uafhængig undersøgelse.
<SPEAKER ID="309" NAME="Charles Tannock" AFFILIATION="ECR">
(EN) Hr. formand! Endelig kan Sri Lanka leve i fred efter et kvart århundrede med terroristiske oprør, og FN-rapporten om den srilankanske hærs nedkæmpelse af De Tamilske Tigre er fuld af kritik og oplysninger om de omfattende og bevislige forhold.
<P>
Den fremgangsmåde, man benytter i rapporten, synes at undergrave den srilankanske regerings bestræbelser på at fremme sandhed og forståelse, ikke mindst gennem kommissionen for erfaringsopsamling og forsoning og det forhold, at regeringen har løsladt mere end 200 000 fængslede tamiler.
<P>
Naturligvis skal alle overlagte grusomheder mod civile fra militærets side straffes. Det er jeg enig i, men der findes ingen entydige tegn på, at dette var en overlagt politik fra regeringens side. Jeg vil gerne erindre Parlamentet om, at LTTE afviste et tilbud om en internationalt overvåget overgivelse og i stedet foretrak et blodbad som deres exit-strategi, hvilket var forfærdende.
<P>
Nu er konsekvenserne af det internationale samfunds ambivalente holdning over for Sri Lanka tydelige: manglende indflydelse og manglende evne til at forme udviklingen. I mellemtiden er Kina trådt ind i dette tomrum og er blevet Sri Lankas nærmeste ven og forsvarer i FN. Jeg behøver næppe erindre kollegerne her om Kinas fremgangsmåde på menneskerettighedsområdet.
<SPEAKER ID="310" NAME="László Andor" LANGUAGE="EN">
Hr. formand! Den 25. april 2011 offentliggjorde FN en vejledende rapport fra et ekspertpanel udpeget af FN's generalsekretær om ansvarlighed i forbindelse med den væbnede konflikt i Sri Lanka. Panelet fandt troværdige påstande, som, hvis de kan bevises, tyder på, at den srilankanske hær og LTTE har begået alvorlige krænkelser af den internationale humanitærlovgivning og den internationale menneskerettighedslovgivning, hvoraf nogle er krigsforbrydelser og forbrydelser mod menneskeheden.
<P>
Panelet fremsætter også en række henstillinger til FN's generalsekretær og til regeringen i Sri Lanka, som med panelets ord skal bruges som ramme for et løbende og konstruktivt engagement mellem generalsekretæren og regeringen i Sri Lanka om ansvarlighed. Man henstiller til, at den srilankanske regering iværksættelser konkrete undersøgelser, og at FN's generalsekretær opretter en uafhængig international mekanisme.
<P>
FN har erklæret, at FN's generalsekretær er i gang med en grundig gennemgang af rapporterne, konklusionerne og henstillingerne, og at FN's højkommissær for menneskerettigheder har opfordret den srilankanske regering til hurtigt at iværksætte de foranstaltninger, som panelet foreslår og sikre retfærdighed.
<P>
Sri Lankas regering har på sin side på det kraftigste afvist rapporten. Tidligere på ugen udsendte den højtstående repræsentant, Catherine Ashton, en erklæring på EU's vegne, hvori hun gentog EU's holdning om, at en uafhængig proces, der skal løse disse særdeles alvorlige påstande, bør bidrage til at styrke forsoningsprocessen og sikre varig fred og sikkerhed i Sri Lanka.
<P>
Den højtstående repræsentant har understreget, at spørgsmålet om ansvarlighed skal betragtes som en vigtig del af den nationale forsoningsproces. Derfor håber EU, at regeringen i Sri Lanka vil anerkende de konstruktive mål med rapporten, og tilskynder den til at gå i dialog med FN's generalsekretær om dens indhold.
<SPEAKER ID="311" NAME="Formanden">
Forhandlingen er afsluttet.
<P>
Afstemningen finder sted om lidt.
<P>
Skriftlige erklæringer (artikel 149)
<SPEAKER ID="312" NAME="Michèle Striffler" LANGUAGE="FR">
Konflikten mellem regeringen i Sri Lanka og De Tamilske Tigre (LTTE) sluttede i maj 2009 og resulterede i mere end 90 000 døde. Talrige srilankanere, der er blevet fordrevet af volden i deres land, er vendt hjem efter krigshandlingernes ophør. Men der er stadig 75 000 flygtninge, som lever under vanskelige forhold i lejre i Tamil Nadu i Indien. Sri Lanka står over for en dobbelt udfordring. Landet skal genoprettes efter en langvarig krise. Ifølge FN's ekspertrapport, som blev offentliggjort den 25. april, finder man påstandene om krænkelse af den internationale humanitærlovgivning og menneskerettighederne troværdige. Med henblik på at opnå retfærdighed og forsoning i Sri Lanka er det vigtigt at gennemføre en upartisk, gennemsigtig og uafhængig undersøgelse. Man skal også forbedrede sig på de forskellige naturkatastrofer som oversvømmelser, jordskred, cykloner og tørke, som landet rammes af.
