<CHAPTER ID="005">
Parlamentets sammensætning
<SPEAKER ID="032" NAME="Formanden">
De franske myndigheder meddelte os, at fru Reynaud, hr. Moscovici og hr. Fruteau blev valgt ind i den franske nationalforsamling. I henhold til artikel 7, stk. 2, i akten af 20. september 1976 i den udgave, som blev ændret den 25. juni og 23. september 2002, har disse medlemmer haft uforenelige mandater siden den 26. juni 2007, hvilket var dagen for den franske nationalforsamlings konstituerende møde. Da der blev gjort indsigelser mod valget af fru Reynaud og hr. Moscovici, og da tidsfristen for anfægtelse af valget af hr. Fruteau først udløber den 28. juni, og da den franske republik forfatningsdomstol skal træffe afgørelse herom så snart som muligt, foreslår jeg at udskyde besættelsen af de pladser, som nu er blevet ledige, indtil sagen er afsluttet ved forfatningsdomstolen. Set i lyset af, at deres mandater har været uforenelige siden den 26. juni 2007, kan fru Reynaud, hr. Moscovici og hr. Fruteau ikke deltage i Parlamentets og dets organers arbejde i øjeblikket. Derudover noterer jeg mig, at stillingen som næstformand, som hr. Moscovici hidtil har haft, er blevet ledig efter aftale med ham.
<P>
Set i lyset af de usædvanlige forhold foreslår jeg, at Retsudvalget behandler dette spørgsmål.
