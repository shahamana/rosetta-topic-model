<CHAPTER ID="008">
Arbejdsplan
<SPEAKER ID="013" NAME="Formanden">
Det endelige forslag til dagsorden for dette møde, som blev vedtaget på Formandskonferencens møde torsdag den 23. september 2010 i henhold til forretningsordenens artikel 140 og 155, er omdelt. Efter aftale med de politiske grupper ønsker jeg at foreslå følgende ændringer:
<P>
(Flertallet af de politiske grupper og i nogle tilfælde endog et klart flertal stemte for ændringerne)
<P>
Onsdag
<P>
Tilføjelse af et nyt punkt til dagsordenen: redegørelser fra Rådet og Kommissionen om de sociale bestemmelser i Lissabontraktaten efter forhandling under et om biodiversitet.
<P>
Tilbagetrækning fra dagsordenen af mundtlig forespørgsel om containere, der mistes på havet og erstatning herfor.
<P>
Torsdag
<P>
Afstemningen starter kl. 11.30.
<P>
Tilbagetrækning fra dagsordenen af afstemningen om betænkning af Maňka om forslag til ændringsbudget nr. 2/2010, del 2, fordi Rådet ikke har taget stilling til dette spørgsmål; forhandlingen kan derfor ikke finde sted.
<SPEAKER ID="014" NAME="Corien Wortmann-Kool" LANGUAGE="EN">
Hr. formand! PPE-Gruppen har altid sat pris på gode, dybtgående diskussioner om sociale spørgsmål på plenarmøderne, men de skal være ordentligt forberedt.
<P>
Det er grunden til, at det oprindelig blev besluttet ved en flertalsafgørelse på Formandskonferencen, at S&D-Gruppens forslag om at drøfte tjenesteydelser af almen interesse på Lissabondagsordenen først skulle drøftes i Udvalget om Beskæftigelse og Sociale Anliggender. Det tilslutter vi os, fordi det er et meget kompliceret emne.
<P>
Jeg har forstået, at titlen er blevet ændret, og at De Liberale har skiftet holdning, men indholdet er stadig meget kompliceret, og vi synes, at det først bør drøftes i Beskæftigelsesudvalget, fordi det er en meget vigtig og kompliceret diskussion. Det er ikke, fordi vi er imod det, men dette er grunden til, at vi vil afholde os fra at stemme om dette spørgsmål.
<SPEAKER ID="015" NAME="Formanden">
Tak for Deres forklaring, fru Wortmann-Kool. Det betyder, at punktet er opført på dagsordenen, men at Det Europæiske Folkepartis Gruppe (Kristelige Demokrater) har afholdt sig fra at stemme. De fleste andre politiske grupper har ønsket at få sat dette punkt på dagsordenen.
<P>
(Parlamentet godkendte den således fastlagte dagsorden)
<P>
(Mødet blev udsat i nogle minutter)
