<CHAPTER ID="002">
Godkendelse af protokollen fra foregående møde
<SPEAKER ID="006" NAME="Formanden">
Protokollen fra mødet den 30. november 2006 er omdelt.
<P>
Hvis ingen gør indsigelse, betragter jeg den som godkendt.
<SPEAKER ID="007" NAME="Margrietus van den Berg" AFFILIATION="PSE">
(NL) Hr. formand! Som De nok husker, havde vi torsdag - som det fremgår af protokollen - forhandlingen om verdens aids-dagen og Europas foranstaltninger på dette område. I den forbindelse blev spørgsmålet om den globale fond for bekæmpelse af hiv/aids, tuberkulose og malaria og finansieringen deraf taget op. Under forhandlingen med Kommissionen blev det tydeligt, at Parlamentet var yderst foruroliget over manglen på denne finansiering. Det stillede derfor spørgsmål til Kommissionen om udviklingsinstrumentet, som vi drøfter i morgen, fordi der var fare for, at dette instrument ville blive udplyndret til fordel for den globale fond for bekæmpelse af hiv/aids, tuberkulose og malaria med den risiko, at vi gentager en tidligere fejl.
<P>
Jeg kan nu oplyse, at vi i Udviklingsudvalget den 3. december fra Kommissionen modtog et brev, hvoraf det fremgår, at den alligevel giver tilsagn om at finansiere den globale fond for bekæmpelse af hiv/aids, tuberkulose og malaria ved hjælp af EUF (Den Europæiske Udviklingsfond) og ikke røre ved udformningen af den tematiske del af udviklingsinstrumentet. I morgen vil vi fortsætte forhandlingen om det, men det er godt at notere dette.
<SPEAKER ID="008" NAME="Formanden">
Hr. Van den Berg, undskyld mig, men jeg har ikke forstået, hvilken forbindelse der er mellem det, De har sagt, og protokollen.
<P>
Foreslår De en ændring til protokollen?
<SPEAKER ID="009" NAME="Margrietus van den Berg" AFFILIATION="PSE">
(NL) Nej, hr. formand, jeg supplerer protokollen med nye kendsgerninger.
<SPEAKER ID="010" NAME="Formanden">
De har tiltusket Dem lidt taletid, men sket er sket, og nu kan vi ikke gøre noget ved det. Det vil naturligvis fremgå af protokollen.
<P>
(Protokollen fra foregående møde godkendtes)
