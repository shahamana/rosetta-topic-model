<CHAPTER ID="003-09">
9. Økonomisk partnerskabsaftale EF/Cariforum (afstemning) 
<SPEAKER ID="100" NAME="Ignasi Guardans Cambó" AFFILIATION="ALDE">
- (EN) Fru formand! Hvad angår ændringsforslag 13, der skal tilføjes efter punkt 22, ønsker jeg, at dette ændringsforslag betragtes som en tilføjelse i stedet for en erstatning af den oprindelige tekst. Hvis denne anmodning imødekommes, kan vi støtte forslaget.
<P>
Tillad mig at gøre opmærksom på, at netop dette ændringsforslag og nøjagtigt det samme forslag fra min gruppe ville udgøre et enkelt ændringsforslag i næsten alle de betænkninger, vi skal stemme om. Jeg ved ikke, om jeg må oplæse en liste over disse ændringsforslag, eller om jeg skal rejse mig op hver gang med nøjagtigt den samme anmodning? De bestemmer.
<SPEAKER ID="101" NAME="Formanden">
Lad det komme an på en prøve i forbindelse med denne betænkning. Jeg bliver nødt til at spørge de medlemmer, der har stillet ændringsforslaget, om de er enige i Ignasi Guardans Cambós tilføjelse.
<SPEAKER ID="102" NAME="Caroline Lucas" AFFILIATION="Verts/ALE">
- (EN) Fru formand! Svaret er ja.
<P>
(Det mundtlige ændringsforslag blev vedtaget).
<P>
- Før afstemningen om ændringsforslag 2:
<SPEAKER ID="104" NAME="Ignasi Guardans Cambó" AFFILIATION="ALDE">
- (EN) Fru formand! Jeg har et mundtligt ændringsforslag til ændringsforslag 2, som består i at slette den sidste sætning af præcisionshensyn, da den ikke længere er præcis. Vi ønsker sætningen "mener, at denne overvågning bør begynde efter vedtagelsen af den enkelte foreløbige ØPA" slettet. Dette udsagn er ikke gældende i denne forbindelse. Dette er en fuldstændig ØPA, ikke en foreløbig ØPA, så vi ønsker denne sætning slettet af hensyn til de faktiske omstændigheder.
