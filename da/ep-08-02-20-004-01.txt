<CHAPTER ID="004-01">
1. (
<P>
Før afstemningen om ændringsforslag 29
<SPEAKER ID="098" NAME="Richard Corbett" LANGUAGE="EN">
Hr. formand! Jeg vil blot præcisere, at dette ændringsforslag skulle være rettet mod stk. 2, litra c, ligesom på vores afstemningsliste, for det er der, det passer ind i teksten, ikke i stk. 5, litra e.
<P>
Efter afstemningen om beslutningsforslaget
<P>
(Stående bifald)
<P>
(Protester fra IND/DEM-Gruppen)
<SPEAKER ID="100" NAME="Formanden">
Mine damer og herrer! De har stemt for reformtraktaten med overvældende flertal. Det er udtryk for den frie vilje hos de folk, som De repræsenterer. Jeg ønsker Dem hjerteligt tillykke med dette overbevisende resultat! Europa-Parlamentet repræsenterer Europas folk. Denne traktat giver EU større handlekraft og sikrer mere demokrati.
<P>
(Bifald)
<P>
Vi forsvarer Europas fælles værdier og vil aldrig tillade, at lydstyrke dominerer over frie argumenter. Dette er et frit og demokratisk Europa. Hjerteligt tillykke med dette overbevisende resultat!
<P>
(Bifald)
<P>
(Protester fra IND/DEM-Gruppen)
<P>
De, som har krævet disse afstemninger ved navneopråb om ændringsforslag, som kun indeholder spørgsmål, bør aflægge regnskab over for deres vælgere for, hvor meget det har kostet. Det kommer til at falde tilbage på Dem, det De har lavet her, også den måde, De sidder dér på. Hvis Deres forældre så Dem sådan, så tror jeg, de ville skamme sig over at se Dem på den måde.
<P>
(Bifald)
