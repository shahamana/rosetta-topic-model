<CHAPTER ID="008-05">
5. Statistik over erhvervsstrukturer (afstemning) 
<P>
Før afstemningen
<SPEAKER ID="081" NAME="Elisa Ferreira " LANGUAGE="PT">
Det er nok ikke så populært at tage ordet, men jeg vil blot gerne komme med to bemærkninger. Den første er at takke for samarbejdet med skyggeordførerne og Kommissionens repræsentanter og det tætte samarbejde med det tre rådsformandskaber, der har været involveret i denne fælles beslutningsprocedure, nemlig det østrigske, det finske og det tyske, idet jeg særlig fremhæver det tyske, der har bistået med at løse et sidste komitologiproblem. Den anden bemærkning er, at de 170 ændringsforslag er et godt udtryk for Parlamentets rolle, fordi de nedbringer virksomhedernes administrative byrder på flere punkter. De fjerner mindre relevante variabler, fritager små og mellemstore virksomheder fra at skulle bevare undersøgelser og fremmer anvendelse af administrative kilder.
<P>
Det er blot ét af de punkter, som jeg mener kan og bør få Parlamentet til at vedtage forslaget ved førstebehandlingen.
<P>
Efter afstemningen om ændringsforslag 142
<SPEAKER ID="083" NAME="Reinhard Rack" AFFILIATION="PPE-DE">
(DE) Hr. formand! De påpegede med rette, at vi har rigtig mange afstemninger. Åbenbart har vi nu afstemninger, hvor vi permanent har en næsten fuldstændig tilslutning. Hvem har forlangt, at der skal ske delt afstemning, og kunne vi ikke stemme en bloc her?
<SPEAKER ID="084" NAME="Formanden">
Hvis PSE-Gruppen er enig, kan vi stemme om ændringsforslagene under ét, men det kræver enighed fra denne Gruppe.
<SPEAKER ID="085" NAME="Hannes Swoboda" AFFILIATION="PSE">
(DE) Hr. formand! Vi er indforstået. Jeg vil imidlertid gerne bemærke, at der er tale om ændringsforslag, som vi er blevet enige med Rådet om. Når det er tilfældet, så skal udvalget indkalde til et kort møde, vedtage det i denne form, og så har vi klaret det på et minut. Det går ikke, at vi skal gøre udvalgets arbejde.
<SPEAKER ID="086" NAME="Formanden">
Anmoder De om et minuts afbrydelse?
<SPEAKER ID="087" NAME="Hannes Swoboda" AFFILIATION="PSE">
(DE) Hr. formand! Vi er indforstået med, at man stemmer en bloc. Men næste gang skal udvalget drøfte og vedtage før plenarmødet, så vi kan klare det på et minut her. Det beder jeg Dem overbringe til udvalgsformanden.
<P>
(Parlamentet accepterede anmodningen fra hr. Rack)
<P>
(Bifald)
