<CHAPTER ID="004">
Parlamentets sammensætning
<SPEAKER ID="009" NAME="Formanden">
De kompetente spanske myndigheder har meddelt mig, at María Irigoyen Pérez er blevet valgt i stedet for Ramón Jáuregui Atondo med virkning fra 16. november 2010. Jeg vil gerne byde vores nye medlem velkommen og minde om, at Maria Irigoyen Pérez, i henhold til artikel 3, stk. 2, i Europa-Parlamentets forretningsorden, deltager i Parlamentets og dets organers møder med fulde rettigheder, så længe hendes mandat endnu ikke er prøvet, eller der ikke er truffet afgørelse om en eventuel indsigelse, såfremt hun forudgående skriftligt har afgivet erklæring om, at hun ikke bestrider et hverv, der er uforeneligt med hvervet som medlem af Europa-Parlamentet.
