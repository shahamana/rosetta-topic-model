<CHAPTER ID="006">
Velkomstord
<SPEAKER ID="250" NAME="Formanden">
Mine damer og herrer! Det var den 15. april, at jeg inviterede Garri Kasparov til at komme her til Parlamentet, og det var på et tidspunkt, hvor han var arresteret i 11 timer, og en af mine medarbejdere opholdt sig i Moskva af andre grunde, nemlig i anledning af arven efter Andrej Sakharov. Det glæder mig, at Garri Kasparov var her i går og i dag, og jeg glæder mig over den store støtte, De giver ham og hans venner i Rusland.
<P>
(Bifald)
<SPEAKER ID="059" NAME="Kyriacos Triantaphyllides" AFFILIATION="GUE/NGL">
(EN) Hr. formand! Jeg vil gerne gøre Parlamentet opmærksom på, at de israelske myndigheder arresterede en række valgte repræsentanter fra PLC i går aftes, herunder en minister i Abbas-regeringen. Jeg anmoder derfor Parlamentets formand om at fordømme denne israelske handling og fremsætte en stærk erklæring, hvori der tages afstand fra israelske arrestationer af valgte repræsentanter for det palæstinensiske folk. Fredsprocessen fremmes ikke på denne måde.
<P>
(Bifald)
<SPEAKER ID="060" NAME="Formanden">
Vi har også lige drøftet det på Formandskonferencen. Jeg flyver, hvis rejseplanen overholdes, til Mellemøsten på søndag og vil søge en egnet måde at give udtryk for dette på.
