<CHAPTER ID="007-07">
7. Årsberetning 2007 om beskyttelse af De Europæiske Fællesskabers finansielle interesser og bekæmpelsen af svig (
<P>
- Før afstemningen
<SPEAKER ID="121" NAME="Antonio De Blasio" LANGUAGE="HU">
Fru formand! Jeg behøver ikke to minutter. Mine damer og herrer! Jeg vil gerne henlede Deres opmærksomhed på to meget vigtige punkter i forbindelse med betænkningen. Disse betænkninger er blevet udarbejdet i årevis, men Rådet har endnu ikke én eneste gang sat disse betænkninger på sin dagsorden. Jeg finder det meget væsentligt, at Rådet gør medlemsstaterne bekendt med indholdet i denne betænkning. Det ville i stor udstrækning bidrage til også at få Rådets og andre institutioners dechargeprocedure til at fungere ordentligt. Derfor foreslår jeg, at en udsættelse af Rådets dechargeprocedure i efteråret kun bør godkendes, hvis Rådet også sætter denne betænkning på sin dagsorden. Det ville være ekstremt vigtigt for at sikre, at Rådet også godkender de forordninger, der venter på at blive afgjort, og ville garantere gennemsigtighed i brugen af EU-midler. Jeg vil gerne udtrykke min dybfølte tak til dem, der har hjulpet med at udarbejde denne betænkning, herunder skyggeordføreren, og dem, som har stillet ændringsforslagene. Vi vedtog denne betænkning i enighed i Udvalget.
