<CHAPTER ID="008-25">
25. Skatte- og toldpolitikkens bidrag til Lissabon-strategien (afstemning) 
<P>
Betænkning af Sahra Wagenknecht
<P>
Før afstemningen om paragraf 37
<SPEAKER ID="157" NAME="Piia-Noora Kauppi" AFFILIATION="PPE-DE">
- (EN) Hr. formand! Den ændring, vi gerne vil foreslå, er, at Parlamentet på dette tidspunkt "bemærker" snarere end "bifalder", at Kommissionen har fremsendt en meddelelse om udligning af underskud, da der arbejdes på en betænkning om dette emne i Økonomi- og Valutaudvalget.
<P>
(Parlamentet vedtog det mundtlige ændringsforslag)
<P>
Før den endelige afstemning
<SPEAKER ID="159" NAME="Sahra Wagenknecht">
ordfører. - (DE) Hr. formand, mine damer og herrer! Jeg mener, at det er yderst beklageligt, at Parlamentet ikke har haft mod til at rette en reel og alvorlig kritik mod en skattepolitisk udvikling i EU, der går i en fuldstændig forkert retning, og som i en utrolig grad er til fordel for multinationale selskaber og de velhavende, mens forbrugerne, arbejdstagerne og navnlig de lavtlønnede pålægges en endnu tungere skattebyrde.
<P>
Betænkningen er efter min mening ikke acceptabel i sin nuværende form. Jeg ønsker at trække mit navn tilbage fra betænkningen og opfordrer alle de medlemmer, der ønsker en skattepolitik i EU, der ikke kun er til fordel for de rigeste 10.000, men reelt er til gavn for hovedparten af EU's borgere, til at stemme imod denne betænkning.
<SPEAKER ID="160" NAME="Formanden">
Vi tager Deres erklæring til efterretning, fru Wagenknecht.
