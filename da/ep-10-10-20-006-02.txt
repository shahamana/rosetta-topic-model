<CHAPTER ID="006-02">
2. Forslag til Den Europæiske Unions almindelige budget - regnskabsåret 2011 (afstemning) 
<SPEAKER ID="129" NAME="Sidonia Elżbieta Jędrzejewska" LANGUAGE="EN">
Hr. formand! I Budgetudvalget stemte vi om over 1 600 ændringsforslag til budgetforslaget for 2011. Der er uundgåeligt enkelte tekniske justeringer, der bør stemmes om på plenarmødet. Hvad angår indarbejdelse af ændringsskrivelse nr. 1/2011 i Parlamentets behandling, skal der foretages visse tekniske justeringer såvel i den nye sektion om Tjenesten for EU's Optræden Udadtil som i sektionen om Kommissionen som følge af forslag til bevillingsoverførsler mellem sektionerne.
<P>
I sektionen om Tjenesten for EU's Optræden Udadtil vedrører dette navnlig opførelse på budgettet af en vederlagsjustering på 1,85 % for den nye tjeneste ligesom for de øvrige institutioner. De beløb i sektionen om Kommissionen, der er omhandlet i ændringsskrivelsen, skal ændres tilsvarende. Dette gælder ligeledes visse af Parlamentets ændringsforslag til de administrative budgetposter, som skal afpasses i forhold til de endelige beløb under budgetposterne i sektion III.
<P>
For så vidt angår agenturerne, vil anmærkningerne vedrørende budgetposterne for visse agenturer blive justeret teknisk for at bringe dem i overensstemmelse med de endeligt vedtagne tal. Under budgetpost 02 01 04 04 bør de anmærkninger, der blev vedtaget til ændringsforslag 996, tilføjes uændret til ændringsforslag 1010 om aktionspost 02 02 01 (som en del af pakken om pilotprojekter og forberedende foranstaltninger). Under budgetpost 19 05 01 bør ordene "bortset fra De Forenede Stater" udgå fra titlen og anmærkningerne, jf. Budgetudvalgets afgørelse. Under budgetpost 19 09 01 skal et mundtligt ændringsforslag, som blev vedtaget i Budgetudvalget, føjes til anmærkningerne. Ordene "Denne bevilling har til dels til formål at støtte bl.a. initiativer som EU-LAC-fonden (vedtaget af stats- og regeringscheferne på EU-LAC-topmødet) og Biarritz-forummet" skal tilføjes.
<P>
Det er nødvendigt at omnummerere visse budgetposter for at undgå uoverensstemmelser i nummereringen af visse nye budgetposter og for at respektere kontrolplansreglerne. Dette berører hverken kapitlet om den flerårige finansielle ramme eller budgetkapitlet i de ændringsforslag, der blev vedtaget i Budgetudvalget. Det vedrører ændringsforslag 386, 389, 521, 833, 997, 998, 999, 1016, 1018, 1021, 1022, 1023 og 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
- (ES) Hr. formand! Undskyld, men det er umuligt at følge med i afstemningen, så hurtigt som De læser ændringsforslagene op.
<SPEAKER ID="132" NAME="Formanden">
Jeg vil hellere end gerne gøre det langsommere ... Lad os prøve at forene behovet for fart med alle medlemmernes ret til at udøve deres hverv og stemme.
<P>
- Før afstemningen om blok 3:
<SPEAKER ID="133" NAME="József Szájer" AFFILIATION="PPE">
- (EN) Hr. formand! Jeg vil gerne bede Parlamentet om forladelse, men PPE-Gruppens stemmeliste er forkert vedrørende ændringsforslag 967. Det rigtige afstemningsresultat er "ja".
<SPEAKER ID="134" NAME="Formanden">
Dette gælder en senere afstemning. Okay. Det er en intern oplysning til gruppen.
<P>
- Før afstemningen om ændringsforslag 987:
<SPEAKER ID="135" NAME="Göran Färm" AFFILIATION="S&amp;D">
- (EN) Hr. formand! Ligesom min kollega fra PPE-Gruppen for et øjeblik siden er også jeg nødt til at påpege en fejl på vores stemmeliste. På S&D-stemmelisten burde der stå: minus, plus, plus. Ikke andet.
<SPEAKER ID="136" NAME="Formanden">
Det er også en intern gruppeoplysning.
<P>
- Efter afstemningen om budgettet:
<SPEAKER ID="137" NAME="Olivier Chastel" LANGUAGE="FR">
Hr. formand, mine damer og herrer! Min tilfredshed skyldes, at De netop har vedtaget en række ændringsforslag til Rådets holdning til ændringsskrivelse nr. 3/2010 og til budgetforslaget for regnskabsåret 2011.
<P>
Jeg har således taget til efterretning, at Parlamentet og Rådet har divergerende opfattelser, og jeg erklærer mig naturligvis indforstået med, at der indkaldes til et møde i Forligsudvalget, jf. artikel 314, stk. 4, litra c), i traktaten om Den Europæiske Unions funktionsmåde.
<SPEAKER ID="138" NAME="Formanden">
Der er ikke tale om, at Rådet gør os en tjeneste, men at det overholder traktatens bestemmelser. Vi i Parlamentet vil naturligvis spille vores rolle fuldt ud.
