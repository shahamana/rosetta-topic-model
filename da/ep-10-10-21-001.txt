<CHAPTER ID="001">
Åbning af mødet
<P>
(Mødet startede kl. 09.00)
<SPEAKER ID="005" NAME="Mario Pirillo" AFFILIATION="S&amp;D">
(IT) Hr. formand, mine damer og herrer! Natten til den 18. oktober blev Saint Francis' fødeby, Paola, ramt af et voldsomt uvejr med heftig regn, der berørte hele Calabrien. Der opstod alvorlige skader på offentlige bygninger, private hjem, vandforsynings- og kloaknet samt el- og telefonnet for ikke at nævne jord- og mudderskred. Mange familier har været nødt til at forlade deres hjem, og skolerne er fortsat lukkede.
<P>
Sådanne episoder har forekommet i Calabrien gennem lang tid, muligvis på grund af klimaforandringer. Området vil snart blive erklæret ramt af en naturkatastrofe, og vi håber, at EU's Solidaritetsfond kan aktiveres. Jeg vil gerne udtrykke min solidaritet - forhåbentlig sammen med hele Parlamentet - med hele befolkningen inklusive de nabobyer, der er blevet beskadiget.
<SPEAKER ID="006" NAME="Formanden">
Vi tager selvfølgelig Deres oplysninger til efterretning. Vi vil gerne udtrykke vores solidaritet samt vores bekymring over den katastrofe, der har ramt Calabrien, og selvfølgelig vil alle medlemmerne af Europa-Parlamentet komme med en støttetilkendegivelse over for de berørte mennesker i dette smukke område af Italien og Europa.
