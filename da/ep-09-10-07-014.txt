<CHAPTER ID="014">
Stemmeforklaringer
<P>
Skriftlige stemmeforklaringer
<SPEAKER ID="046" NAME="William " LANGUAGE="EN">
Direktøren for Bank of England (Mervyn King) har udtalt, at banker er internationale i livet, men nationale i døden, hvilket han efter min mening har ret i. Det er nationale regeringer og nationale skatteydere, der må betale, når banker skal reddes. Deraf følger, at tilsyn med banker skal udføres på nationalt plan og ikke via EU. Det er grunden til, at jeg stemte imod nedsættelsen af et særligt EU-udvalg om den økonomiske krise.
<SPEAKER ID="998" NAME="Maria Da Graça Carvalho  " LANGUAGE="PT">
Nedsættelsen af et særligt udvalg om den økonomiske krise, der skal analysere og evaluere koordineringen af de tiltag, som medlemsstaterne har iværksat til støtte for bæredygtig kvalitativ vækst, er afgørende. Det er afgørende at analysere og evaluere omfanget af den sociale, økonomiske og finansielle krise, men også at foreslå passende foranstaltninger for genopbygningen af sunde, stabile finansmarkeder på lang sigt for at støtte bæredygtig økonomisk vækst, som kan bekæmpe arbejdsløshed og reagere på demografiske og klimamæssige udfordringer.
<P>
Det er afgørende at støtte universiteters, det videnskabelige samfunds repræsentanters og forskeres engagement som strategiske partnere. Dette partnerskab skal fremmes, eftersom det vil være afgørende for os, at vi på kort sigt er i stand til at tackle både den økonomiske krise og problemerne i forbindelse med arbejdsløshed samt at finde langsigtede løsninger på problemerne med klimaforandringer ved at udvikle og anvende rene energiformer.
<SPEAKER ID="047" NAME="Diogo Feio  " LANGUAGE="PT">
Nedsættelsen af et særligt udvalg om den økonomiske krise kan vise sig at være afgørende for at forberede EU's fremtid. Denne fremtid kan ikke opnås alene ved at diskutere og foreslå tiltag. Der må også udtænkes mekanismer, som kan forhindre en lignende situation i at opstå i den ikke alt for fjerne fremtid. Derfor er det afgørende at lære af denne krise ved at undersøge dens årsager og følger. Det er også vigtigt at gøre noget ved det finansielle systems svagheder, der førte til den nuværende situation, ved at vedtage bedre lovgivning, som er behørigt begrundet.
<P>
Vi kan ikke løbe den risiko at skabe en lovgivningsmæssig ramme, der er så streng, at den kan føre til yderligere forsinkelse af genopretningen eller til, at EU bliver til et utiltalende finansielt marked i et klima præget af kraftig konkurrence.
<P>
Udvalget kunne også sidde længere end de planlagte 12 måneder for at give det mulighed for at overvåge og vurdere de tiltag, der bliver indført under den igangværende krise.
<SPEAKER ID="048" NAME="Petru Constantin Luhan  " LANGUAGE="RO">
Jeg støtter dette tiltag, og jeg føler mig helt overbevist om, at dette udvalg vil gennemføre en hensigtsmæssig analyse af omfanget af den finanskrise, der har påvirket samtlige medlemsstater, og at det vil fremlægge ekspertanbefalinger, som vil bidrage til EU's økonomiske genopretning. Jeg kunne dog ikke afgive min stemme, da der var et problem med mit stemmekort.
<SPEAKER ID="049" NAME="Franz Obermayr  " LANGUAGE="DE">
Det vil kræve en intensiv, fælles indsats at overvinde den igangværende finanskrise og dens følger for EU's medlemsstaters økonomier og i sidste ende deres sociale områder. Formandskonferencens beslutning af 17. september 2009 om at benytte et særligt udvalg til at gennemføre en struktureret analyse og til at udarbejde forslag til hensigtsmæssige foranstaltninger til bevarelse af bæredygtige finansmarkeder, der er modstandsdygtige over for kriser, fortjener støtte. Men jeg må knytte en kritisk kommentar til, at der nu er gået over 12 måneder, siden de første krisetegn viste sig sidste år, og selve krisen brød ud først på året. De foranstaltninger, der er blevet iværksat siden da, må primært betragtes som symptombehandling og nødforanstaltninger, som skal beskytte arbejdspladser. Til støtte for forslaget skal det siges, at der skal lægges særlig vægt på koordinerede og målrettede foranstaltninger, for på trods af skyldig hensyntagen til subsidiaritetsprincippet vil individuelle løsninger i sidste ende endnu en gang føre til konkurrenceforvridning.
