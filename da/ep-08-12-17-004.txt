<CHAPTER ID="004">
Fibromyalgi (skriftlig erklæring): se protokollen
<P>

<SPEAKER ID="064" NAME="Hannes Swoboda" AFFILIATION="PSE">
(DE) Hr. formand! I går var det ikke muligt for en lang række besøgende, som havde foretaget reserveringer, at komme ind i Parlamentet. Jeg vil gerne komme med en særlig tak til Parlamentets tjenestegrene, som forsøgte at give gæsterne adgang til trods for politiets modstand. Politiet tillod det dog ikke, da de besøgende bar røde jakker. Et af vores medlemmer var også nødt til at tage jakken af for at få lov til at komme ind i Parlamentet.
<P>
Jeg synes, at vi skal klage til politiet og fortælle dem, at det er forbudt at forhindre besøg. Jeg vil gerne gentage, at Parlamentets tjenestegrene forsøgte at lade besøgende med reservationer komme ind, men politiet forhindrede det, til trods for de besøgendes fredelige adfærd. Jeg anmoder om, at vi informerer politiet om, at de ikke bør udvise Parlamentet en sådan modstand.
<SPEAKER ID="065" NAME="Formanden">
Mange tak, hr. Swoboda. Vi vil se nærmere på sagen. Jeg takker Dem for Deres indlæg.
<SPEAKER ID="066" NAME="Monica Frassoni" AFFILIATION="Verts/ALE">
(IT) Hr. formand! Tak, fordi De giver mig ordet. Jeg vil blot byde hr. Mohamed Abdelaziz, præsident i Den Arabiske Sahariske Republik og generalsekretær for Polisario, og den ledsagende delegation, hjertelig velkommen. De er vendt tilbage til Parlamentet for at minde os om vigtigheden af at beskytte deres folks rettigheder og selvbestemmelse.
<SPEAKER ID="067" NAME="Jens Holm" LANGUAGE="SV">
Hr. formand! Jeg taler på vegne af min gruppe som helhed. Vi er imod den procedure, der nu er blevet foreslået. Vores ordfører, hr. Wurtz, har allerede på mødet mellem gruppeordførerne sagt, at det er fuldstændig uacceptabelt. Afstemningen om klimapakken, en af de vigtigste afstemninger i år, burde foregå på samme måde som alle andre afstemninger. Det er udemokratisk og forfærdeligt, at vi ikke stemmer særskilt om hver betænkning. Vi skal kunne stemme om de enkelte betænkninger, og vi skal have ret til at stille ændringsforslag, som vi kan stemme om.
<P>
Riv forslaget i stykker, og lad os stemme om hver betænkning for sig og om de stillede ændringsforslag.
<SPEAKER ID="068" NAME="Formanden">
Alle har ret til at give deres mening til kende her i Parlamentet, og flertallet bestemmer.
<SPEAKER ID="069" NAME="Chris Davies" AFFILIATION="ALDE">
(EN) Hr. formand! Ved afslutningen af den fem timer lange forhandling i går om klima- og energipakken fik Parlamentet et velovervejet svar af minister Borloo på vegne af formandskabet og af kommissær Dimas og kommissær Piebalgs på vegne af Kommissionen. Til trods for at mellem 50 og 60 medlemmer havde deltaget i forhandlingen, talte de for et Parlament, hvor der kun var fire medlemmer til stede.
<P>
Jeg synes, at dette er udtryk for en vis uhøflighed over for såvel Kommissionen som formandskabet, og at det reducerer Parlamentets indflydelse. Jeg vil gerne bede Dem om at tage spørgsmålet op med deres partiledere, hvorvidt vi burde overveje sanktioner mod medlemmer, der deltager i forhandlingerne, men som ikke gider gøre sig den ulejlighed at være til stede her og høre Kommissionens og formandskabets svar.
<P>
(Bifald)
<SPEAKER ID="070" NAME="Formanden">
Hr. Davies, jeg er enig med Dem i substansen, men vær venlig at sikre, også ved at tjekke op med Deres gruppe, at der er sikkerhed for, at medlemmerne vil være til stede.
<SPEAKER ID="071" NAME="Reinhard Rack" AFFILIATION="PPE-DE">
(DE) Hr. formand! Jeg vil gerne komme med en anmodning i forlængelse af gårsdagens forhandling med det franske formandskab. Der er gruppeformænd, som har vigtige ting at sige i denne vigtige forhandling, hvilket er godt og helt i orden. Men der er også gruppeformænd, altid de samme, som helt generelt overskrider deres taletid med et eller to minutter.
<P>
Måske kunne denne tid simpelthen blive fratrukket deres gruppes tid, for det er uacceptabelt, at den korrekte tildeling af tid siden hen bliver ændret?
