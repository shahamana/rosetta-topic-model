<CHAPTER ID="003-03">
3. Styrkelse af EU's katastrofeberedskab (afstemning) 
<P>
Efter afstemningen om ændringsforslag 37
<SPEAKER ID="044" NAME="Iratxe García Pérez" AFFILIATION="PSE">
- (ES) Fru formand! Ændringsforslag 37 er blevet trukket tilbage, hvorfor der ikke er nogen grund til at stemme om det.
<SPEAKER ID="045" NAME="Formanden">
Desværre er vi ikke blevet informeret om, at det er trukket tilbage, så det er alligevel sat til afstemning.
<P>
Før afstemningen om ændringsforslag 15
<SPEAKER ID="046" NAME="John Bowis" AFFILIATION="PPE-DE">
Fru formand! For at nå et kompromis og for at nå til enighed om dette punkt er min gruppe parat til at tilbagekalde det næste ændringsforslag, hvis ordføreren vil acceptere et mindre, mundtligt fremsat ændringsforslag, dvs. som skrevet på listen, simpelthen for at gøre det mindre specifikt ved i stedet for at kræve det juridisk bindende "direktiv" og at anmode om, at der bliver truffet "forholdsregler". Hvis ordføreren kan acceptere det, så kan vi tilbagekalde det næste ændringsforslag.
<SPEAKER ID="047" NAME="Dimitrios Papadimoulis" AFFILIATION="GUE/NGL">
- (EL) Fru formand! Jeg beklager, men som forfatter til det beslutningsforslag, der blev vedtaget næsten enstemmigt af Udvalget om Miljø, Folkesundhed og Fødevaresikkerhed, kan jeg ikke acceptere hr. Bowis' forslag, fordi hans mundtlige ændringsforslag næsten fuldstændig ville underminere hovedsigtet med teksten. Må jeg bede de medlemmer, der er enige i det synspunkt, om at rejse sig?
<SPEAKER ID="048" NAME="Formanden">
Hr. Bowis, det ser ud til, at flere end 40 medlemmer har rejst sig, så vi kan ikke behandle det mundtlige ændringsforlag.
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 35
<SPEAKER ID="049" NAME="John Bowis" AFFILIATION="PPE-DE">
Fru formand! Om ikke andet, så får vi lidt motion. Det mundtlige ændringsforslag, som er stillet til Socialdemokraternes ændringsforslag, er på dagsordenen, og jeg stiller det herved på min gruppes vegne. Så får vi se, om der kommer nogle aerobicanfald hen over salen.
<SPEAKER ID="050" NAME="Formanden">
Der motioneres fra den ene ende af salen til den anden!
<P>
(Parlamentet forkastede det mundtlige ændringsforslag.)
