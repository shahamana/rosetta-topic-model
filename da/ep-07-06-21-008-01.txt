<CHAPTER ID="008-01">
1. Meda og finansiel støtte til Palæstina (afstemning) 
<P>
Betænkning af Kratsa-Tsagaropoulou
<P>
Før afstemningen om punkt 38
<SPEAKER ID="055" NAME="Paulo Casaca" AFFILIATION="PSE">
(PT) Hr. formand! Jeg vil gerne foreslå en ændring, som ordføreren fru Kratsa-Tsagaropoulou er indforstået med. Følgende tekst skal erstatte det nuværende ændringsforslag 38:
<P>
(EN) "glæder sig over Rådets afgørelse af 18. juni 2007, hvori EU anmodes om straks at normalisere forbindelserne med Den Palæstinensiske Myndighed og med henblik herpå opstille betingelserne for hurtig ydelse af praktisk og finansiel assistance, herunder direkte finansiel bistand til den nye regering samt sikring af nødhjælp og humanitær bistand til befolkningen i Gaza;"
<SPEAKER ID="057" NAME="Rodi Kratsa-Tsagaropoulou " AFFILIATION="PPE-DE">
ordfører. - (EL) Hr. formand! Først og fremmest vil jeg takke alle medlemmerne fra de forskellige politiske grupper, som har samarbejdet med mig om denne betænkning, som er så vigtig for Euro-Middelhavs-partnerskabet, og som indeholder vigtige, følsomme punkter, der drejer sig om støtte til den palæstinensiske myndighed.
<P>
I slutningen af ændringsforslaget fra hr. Casaca - som vi jo har udarbejdet sammen - er der en parentes "(især via TIM)", som er en del af det mundtlige ændringsforslag. Jeg vil ikke stille andre ændringsforslag, men blot foreslå, at punkt 38, der drejer sig om den nye Mekka-aftale og om en national samlingsregering, slettes, da det ikke længere er aktuelt, og erstattes af det punkt, som hr. Casaca netop læste op, men med parentesen "(især via TIM)" til sidst. Det var alt, og jeg vil takke for Deres samarbejde og støtte.
<SPEAKER ID="058" NAME="Formanden">
Jeg vil gerne opsummere for parlamentsmedlemmerne, hvad det drejer sig om: Hr. Casaca har stillet et mundtligt ændringsforslag til punkt 38, hvor der i den oprindelige udgave og med ordførerens tilføjelse skal stå tre ord mere til sidst - "via, especially, the TIM" - i den tekst, som er vedlagt Deres stemmelister. Er der nogen, der gør indsigelse mod det mundtlige ændringsforslag i sin helhed? Der er ingen, der gør indsigelse. Ordføreren har helt ekstraordinært bedt om ordet endnu en gang.
<SPEAKER ID="220" NAME="Rodi Kratsa-Tsagaropoulou " LANGUAGE="EL">
Betragtning N, der omhandler dette spørgsmål.
<SPEAKER ID="059" NAME="Formanden">
Samtidig er der blevet stillet et andet mundtligt ændringsforslag, der drejer sig om at slette punkt N. Det er en efterfølgende afstemning, men de to ændringsforslag hænger sammen.
<P>
(Parlamentet vedtog de mundtlige ændringsforslag)
