<CHAPTER ID="010">
Velkomstord
<SPEAKER ID="485" NAME="Formanden">
Hr. kommissær! Inden jeg giver Dem ordet, vil jeg først på vegne af Parlamentet byde medlemmerne af en delegation fra Folkets Rådgivende Forsamling fra Republikken Indonesien, som lige har taget plads i tilhørerlogen, velkommen.
<P>
Jeg vil gerne rette en særlig og varm velkomst til alle i delegationen under ledelse af dr. Lukman Hakim Saifuddin, næstformanden for Folkets Rådgivende Forsamling.
<P>
Indonesien er en vigtig EU-partner i Sydøstasien. Det er faktisk det førende land i Sammenslutningen af Stater i Sydøstasien (ASEAN), som EU underskrev en partnerskabs- og samarbejdsaftale med i november 2009, og som lige nu har formandskabet for ASEAN.
<P>
Vores to parlamenter har et udmærket forhold. En delegation fra Parlamentet besøgte Indonesien for blot et par måneder siden. Det er derfor en stor fornøjelse at byde vores venner og modparter fra det indonesiske Parlament velkommen i dag. Vi håber, at Deres besøg vil være frugtbart og fordelagtigt.
<P>
(Bifald)
