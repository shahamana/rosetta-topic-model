<CHAPTER ID="007-07">
7. EU's finansielle bidrag til Den Internationale Fond for Irland (2007-2010) (
<P>
- Før afstemningen
<SPEAKER ID="163" NAME="Seán Kelly" LANGUAGE="EN">
Hr. formand! Jeg er klar over, at en række af mine kolleger ikke bryder sig om, at der er nogen, der tager ordet på dette særlige tidspunkt, men jeg beder dem vise overbærenhed et ganske kort øjeblik.
<P>
Da dette spørgsmål ikke er blevet drøftet i Parlamentet, er det for det første vigtigt, at der siges noget om det, navnlig på grund af den betydning, som EU har haft for Den Internationale Fond for Irland. For det andet tror de fleste mennesker i Irland - og i andre lande - at denne fond primært blev finansieret af USA. USA spillede naturligvis en meget stor rolle - og det vil jeg gerne takke for - i lighed med Canada, Australien og New Zealand, men det er vigtigt at understrege, at EU rent faktisk finansierede 57 % af fonden fra 2006 og frem. Det er ikke almindelig kendt, og idet dette spørgsmål ikke er blevet drøftet i Parlamentet, er det naturligvis forblevet en hemmelighed. Jeg vil derfor gerne fremhæve det bidrag, som EU har ydet til at fremme kontakten, dialogen og forsoningen i Nordirland, der gudskelov stadig holder, selv om fredsprocessen fortsat er skrøbelig.
<P>
Jeg vil gerne her i dag takke alle de mennesker, der bidrog til fred i Nordirland - og det er mange - og vel nok navnlig på yderfløjene. Partier som dr. Ian Paisleys parti - han var medlem af Europa-Parlamentet i mange år - og Gerry Adams parti, der aldrig ville have fundet sammen for 20 år siden, har fundet sammen omkring fredsprocessen og magtdelingen. Det skal EU tage æren for - i hvert fald sin del af æren - og det vil jeg gerne understrege i dag. Jeg vil gerne takke alle de mennesker, der har løbet en risiko for at skabe fred i Nordirland, og jeg håber, at freden vil vare ved.
<P>
(GA) Jeg håber, at denne beslutning vil blive enstemmigt vedtaget, og jeg takker alle de mennesker, der har ydet et bidrag, for deres rolle i fredsprocessen i mit hjemland.
<SPEAKER ID="165" NAME="Francesco Enrico Speroni" AFFILIATION="EFD">
(IT) Hr. formand! Jeg har bemærket, at 150 medlemmer er forsvundet i perioden mellem valget af næstformanden og disse sidste afstemninger. Jeg ved ikke, om deres forsvinden skyldes et maveonde eller et problem med klimaanlægget. Det bør måske undersøges.
<SPEAKER ID="166" NAME="Formanden">
Nej, de forsvandt ikke. Vi vil forklare Dem meget tydeligt, hvad der skete i forbindelse med afstemningen om valget af pastor Tőkés, men der var ikke tale om guddommelig indblanding.
