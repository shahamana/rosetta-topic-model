<CHAPTER ID="005-02">
2. Roaming på offentlige mobiltelefonnet (afstemning) 
<P>
Betænkning af Rübig
<P>
Før afstemningen
<SPEAKER ID="109" NAME="Martin Callanan" AFFILIATION="PPE-DE">
Hr. formand! Jeg har en bemærkning til forretningsordenen. I henhold til forretningsordenen vil jeg gerne erklære, at jeg har en økonomisk interesse i Rübig-betænkningen. Jeg vil ikke deltage i afstemningen om de pågældende punkter.
<SPEAKER ID="110" NAME="Formanden">
Det er meget ædelt. De fleste af os har mobiltelefoner!
<SPEAKER ID="111" NAME="Roger Helmer" AFFILIATION="NI">
(EN) Hr. formand! Jeg tager også ordet i henhold til forretningsordenens artikel 166 for at afgive en erklæring om økonomiske interesser. Som medlem af Europa-Parlamentet og hyppig bruger af mobiltelefoner kommer jeg til at tjene en hel del takket være denne lovgivning. Derfor ønsker jeg ikke at deltage i afstemningen. Jeg er sikker på, at mange af mine kolleger vil følge mig!
<P>
(Munterhed)
<SPEAKER ID="112" NAME="Formanden">
Godt, det er noteret!
<SPEAKER ID="113" NAME="Richard Corbett" AFFILIATION="PSE">
(EN) Hr. formand! Hvis vi skal følge de to foregående taleres logik, skal De måske spørge, om der er et eneste medlem af Europa-Parlamentet, der ikke ejer en mobiltelefon. Så kan det medlem beslutte, om lovgivningen skal vedtages eller ej!
<P>
(Munterhed og bifald)
<SPEAKER ID="114" NAME="Formanden">
Jeg tror, at vi kan gå videre nu.
<P>
Efter vedtagelsen af den lovgivningsmæssige beslutning:
<P>
Formanden. - Tillykke til hr. Rübig og til alle brugere af mobiltelefoner i Europa!
<P>
(Bifald)
<SPEAKER ID="115" NAME="Paul Rübig " LANGUAGE="DE">
Hr. formand! Jeg takker Parlamentet for tilslutningen og særligt Rådet, fordi det har lovet, at forordningen vil træde i kraft senest den 27. juni. Og til de medlemmer, som hverken har stemt for eller imod, vil jeg sige, at vi reducerer udgifterne for skatteyderne.
