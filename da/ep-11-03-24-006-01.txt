<CHAPTER ID="006-01">
1. Ændring af Rådets forordning (EF) nr. 55/2008 om indførelse af autonome handelspræferencer for Republikken Moldova (
<SPEAKER ID="075" NAME="Jean-Pierre Audy" AFFILIATION="PPE">
(FR) Hr. formand! Jeg vil gerne kort tage ordet og henlede Deres opmærksomhed på artikel 15, stk. 6, litra d, i EU-traktaten, som fastsætter, at formanden for Rådet skal forelægge Europa-Parlamentet en rapport efter hvert møde i Det Europæiske Råd.
<P>
Der blev den 11. marts afholdt et ekstraordinært møde i Det Europæiske Råd. Jeg beklager, at der ikke er blevet forelagt en sådan rapport.
<SPEAKER ID="076" NAME="Formanden">
Hr. Audy! Jeg forstår Deres pointe. Men hvis jeg husker rigtigt, var formanden for Rådet her i Parlamentet efter Rådets ekstraordinære møde den 11. marts i forbindelse med en ekstraordinær formandskonference, som var åben for alle medlemmer. Kan vi nu gå over til afstemningen?
<P>
- Efter afstemningen:
<SPEAKER ID="078" NAME="Hans-Peter Martin" AFFILIATION="NI">
(DE) Hr. formand, mine damer og herrer! Jeg har bare en enkelt bemærkning. I går blev jeg nægtet muligheden for at svare direkte til hr. Schulz. Jeg har sendt en e-mail til Dem alle - i første omgang på tysk, men den engelske og franske version følger - hvor jeg kommer med en udtalelse i den forbindelse, og jeg afviser også behørigt anklagen.
