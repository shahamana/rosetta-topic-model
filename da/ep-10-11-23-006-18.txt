<CHAPTER ID="006-18">
18. Langsigtet plan for ansjosbestanden i Biscayabugten og for fiskeriet efter denne bestand (
<P>
- Før afstemningen:
<SPEAKER ID="104" NAME="Izaskun Bilbao Barandica" LANGUAGE="ES">
Hr. formand! Jeg vil blot gerne sige, at jeg i Fiskeriudvalget stemte imod denne betænkning, fordi jeg mente, at nogle af ændringsforslagene, der blev udarbejdet i samarbejde med sektoren, ikke var blevet vedtaget. Da jeg imidlertid føler, at det er meget vigtigere for sektoren at have en langsigtet plan for ansjosfiskeri, vil jeg stemme for, og jeg vil benytte lejligheden til at bede Rådet, der har så mange forbehold, om at acceptere Parlamentets ret til fælles beslutningstagning i henhold til Lissabontraktaten og om venligst i dag at fastsætte en dato for indledning på forhandlingerne, fordi hvis planen ikke skrider fremad, er det sektoren, der vil blive ramt hårdest.
