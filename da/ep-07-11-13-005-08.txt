<CHAPTER ID="005-08">
8. Formandskonferencens sammensætning (ændring af forretningsordenens artikel 23) (afstemning) 
<P>
Betænkning af Papastamkos
<P>
Før afstemningen
<SPEAKER ID="095" NAME="Georgios Papastamkos  " LANGUAGE="EL">
Hr. formand! Antallet af løsgængere kan stige når som helst på grund af uforudsete omstændigheder. Dette er på linje med de eksisterende politiske gruppers politiske sammenhængskraft og med muligheden for at opnå konsensus blandt løsgængerne, forudsat at der er nok medlemmer til at danne en politisk gruppe.
<P>
Hvad lovgivningspolitik angår, bør bestemmelserne i forretningsordenen om Formandskonferencens sammensætning derfor ikke begrænses til sager, hvor antallet af løsgængere er lavt.
<P>
Europa-Parlamentets forretningsorden indeholder bestemmelser med hovedsageligt lang gyldighed. De bør frembringe brugbare resultater, ikke alene i forbindelse med lovgivning eller ændringer, men også under foranderlige omstændigheder i fremtiden.
<P>
Derfor bør ad hoc-situationer, som kan ændre sig når som helst, og som meget vel kan skifte tilbage til den tidligere status quo, ikke opstå, hver gang nye bestemmelser vedtages. Dette spørgsmål berører parlamentarisk suverænitet, parlamentarisk autonomi og Parlamentets evne til at organisere sig, og jeg beder Dem stemme for forslaget.
