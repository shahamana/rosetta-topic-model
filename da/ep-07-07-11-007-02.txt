<CHAPTER ID="007-02">
2. Indkaldelse af regeringskonferencen (EU-traktatens artikel 48) (afstemning) 
<P>
Betænkning af Leinen
<P>
Før afstemningen
<SPEAKER ID="094" NAME="Jo Leinen " AFFILIATION="PSE">
ordfører. - (DE) Hr. formand! Med denne holdning giver vi grønt lys til indkaldelsen af en regeringskonference. Den tid, der var til rådighed til udarbejdelsen af betænkningen og til forhandlingerne, var yderst sparsom. Der var intet alternativ, selv om flere parlamentsmedlemmer kritiserede dette. Der er to mindretalsholdninger, som er vedlagt holdningen - en fra hr. Cappato og en fra hr. Wojciechowski. Men som allerede nævnt, var vi underlagt et vist tidspres.
<P>
Men usædvanlige situationer kræver også en særlig grad af fleksibilitet, og jeg vil gerne takke alle medlemmerne af mit udvalg for deres beredvillighed til konstruktivt samarbejde, for forhandlingerne om forslaget samt for afstemningen mandag aften. Vi overholdt forretningsordenen, og vi kan således gennemføre afstemningen i dag.
<SPEAKER ID="095" NAME="Marco Cappato" AFFILIATION="ALDE">
(IT) Hr. formand, mine damer og herrer! Jeg vil gerne takke hr. Leinen for, at han gjorde opmærksom på mindretalsopfattelserne. I forretningsordenens artikel 2 står der, at vi ikke er bundet af pålæg, og at vi ikke kan modtage bundet mandat. Dette gælder for spørgsmålene, og det gælder efter min mening også for metoden. Det er et system, som gør, at vi med hensyn til en beslutning, der får virkning i de næste år eller årtier, havde halvanden time til at stille ændringsforslag til de oprindelige udgaver, og så lang tid havde vi ikke engang i udvalget. Det er en slags bundet mandat til ikke at forhandle, som Parlamentet har fået i et så vigtigt spørgsmål.
<P>
Der er ikke tale om en formalitet. Eftersom Parlamentets udtalelse er obligatorisk, kunne vi have brugt denne pligt til at påvirke beslutningerne på regeringskonferencens åbning i en positiv retning. I stedet gav vi selv afkald på dette, og dermed gav vi også afkald på at være et Parlament og udøve de beføjelser, som vi råder over. Dette er årsagen til mindretalsopfattelsen.
<P>
Før afstemningen om ændringsforslag 1
<SPEAKER ID="097" NAME="Alexander Alvaro" AFFILIATION="ALDE">
(DE) Hr. formand! Da flere kolleger henvendte sig til mig før afstemningen, vil jeg godt endnu en gang benytte lejligheden til at understrege, at mange parlamentsmedlemmer støttede forslaget om at give regeringskonferencen mandat til også at behandle spørgsmålet om Parlamentets sæde. Hvis det er dette signal, som De ønsker at sende, har De muligheden for at gøre det i dag.
<P>
Før afstemningen om ændringsforslag 9
<SPEAKER ID="099" NAME="Monica Frassoni" AFFILIATION="Verts/ALE">
(EN) Hr. formand! Jeg vil gerne stille et mundtligt ændringsforslag til dette ændringsforslag om tilføjelse af ordet "europæisk" foran "folkeafstemning", så der kommer til at stå "europæisk folkeafstemning".
<P>
(Parlamenet forkastede det mundtlige ændringsforslag)
