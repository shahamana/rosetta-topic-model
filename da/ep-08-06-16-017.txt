<CHAPTER ID="017">
Arbejdsplan
<SPEAKER ID="022" NAME="Formanden">
Det endelige forslag til dagsorden er omdelt. Der er foreslået følgende ændringer:
<P>
Vedrørende mandag, torsdag
<P>
Der foreligger ingen forslag til ændring.
<P>
Vedrørende onsdag
<P>
IND/DEM-Gruppen har anmodet om at benævne forhandlingen om forberedelsen af Det Europæiske Råds møde som følger: "Forberedelse af Det Europæiske Råd efter folkeafstemningen i Irland".
<SPEAKER ID="023" NAME="Gerard Batten" LANGUAGE="EN">
Hr. formand! Jeg vil gerne foreslå, at titlen "Forberedelse til Det Europæiske Råd" bliver ændret til "Forberedelse til Det Europæiske Råd efter den irske folkeafstemning".
<P>
(Parlamentet gav sin tilslutning)
<SPEAKER ID="025" NAME="Hannes Swoboda" LANGUAGE="DE">
Hr. formand! Vi har netop ændret debattens titel, og på grund af den store betydning, som afgørelsen i Irland får - som der er forskellige holdninger til - ville det være fornuftigt at give Parlamentet tid til at diskutere disse problemer. Derfor anmoder vi om at flytte det andet punkt på dagsordenen om formiddagen til om eftermiddagen. Jeg ved, at tiden vil være meget knap om eftermiddagen, men i betragtning af rådsmødets hastende karakter og betydning giver en udsættelse god mening. Vi ville ikke have nogen indvendinger mod at udsætte et eller flere punkter til et senere møde, men vi foreslår, at vi helliger hele formiddagen til indholdet af debatten med den nye titel, så vi har tid nok til at diskutere sagen.
<SPEAKER ID="026" NAME="Richard Corbett" AFFILIATION="PSE">
(EN) Hr. formand! Da jeg var ordfører på Lissabontraktaten, vil jeg gerne støtte dette forslag. Vi må have en bred debat for at vise, at vi både lytter til den irske befolknings mening og til de synspunkter, som fremsættes i alle andre medlemsstater, hvoraf de fleste, om ikke alle, ønsker denne traktat indført.
<SPEAKER ID="027" NAME="Carmen Fraga Estévez">
for PPE-DE-Gruppen. - (ES) Hr. formand! Lissabontraktaten og det, der er sket i Irland, er meget vigtigt, men det må ikke gå ud over spørgsmål som f.eks. fiskeriet.
<P>
Jeg er nødt til at sige, at der er mange medlemmer, der ikke er særlig interesseret i fiskeriet, men hvis fiskerisektoren på noget tidspunkt har været ude i en egentlig krise, er det nu.
<P>
Den 23. juni skal der på EU's ministerråd for fiskeri netop træffes en række beslutninger om krisen i fiskerisektoren, som er konjunkturbestemt og strukturel. Jeg tror ikke, at EU's fiskerierhverv ville kunne forstå det, hvis Europa-Parlamentet ikke havde tid til at undersøge spørgsmålet og tage stilling til det.
<P>
Jeg beder derfor om de politiske gruppers forståelse for, at vi for en gangs skyld afholder en god forhandling om krisen i fiskerisektoren.
<P>
(Parlamentet gav sin tilslutning)
<SPEAKER ID="029" NAME="Francis Wurtz">
for GUE/NGL-Gruppen. - (FR) Hr. formand! Er det ikke muligt at stille to spørgsmål?
<P>
Det første er det, hr. Swoboda stillede, om at have mere tid til forhandlingen om rådsmødet og folkeafstemningen.
<P>
Det andet drejer sig om, hvorvidt forhandlingen om oliepriser skal adskilles fra forhandlingen om fiskeri, eller om de skal forhandles under et.
<P>
Det er to særskilte spørgsmål. Jeg foreslår, De tager spørgsmålet om taletid til forhandlingen om Rådsmødet først og derefter fiskerispørgsmålet.
<P>
(Parlamentet gav sin tilslutning til det første forslag og forkastede det andet)
<P>
(Parlamentet godkendte den således ændrede dagsorden)
