<CHAPTER ID="005-12">
12. Exceptionelle handelsforanstaltninger for lande og territorier, der deltager i eller er knyttet til Den Europæiske Unions stabiliserings- og associeringsproces (
<SPEAKER ID="127" NAME="Vital Moreira">
ordfører. - (EN) Hr. formand! Jeg har et mundtligt ændringsforslag til mit eget skriftlige ændringsforslag. I ændringsforslag 14 foreslår jeg, at "lande" bliver erstattet med udtrykket "lande og territorier".
<P>
Formålet med dette ændringsforslag er ret ligetil. Formålet er at skabe overensstemmelse mellem affattelsen af dette afsnit og titlen på selve forordningen. Titlen lyder som følger: "Exceptionelle handelsforanstaltninger for lande og territorier, der deltager i eller er knyttet til Den Europæiske Unions stabiliserings- og associeringsproces". Uden denne rettelse ville der ikke være overensstemmelse mellem selve forordningen og titlen herpå. Derfor anmoder jeg om medlemmernes støtte og om, at dette ændringsforslag bliver vedtaget.
<SPEAKER ID="130" NAME="Vital Moreira">
for Udvalget om International Handel. - (EN) Hr. formand! Jeg har mandat til at bede om udsættelse af afstemningen om beslutningsforslaget.
<SPEAKER ID="131" NAME="Formanden">
Har Kommissionen bemærkninger hertil?
<SPEAKER ID="132" NAME="Máire Geoghegan-Quinn">
medlem af Kommissionen. - (EN) Hr. formand! Kommissionen glæder sig over medlemmets forslag. Det vil give tid til en grundigere gennemgang af de ændringsforslag, der er blevet vedtaget, og vil give Parlamentet og Rådet tid før afstemningen ved førstebehandlingen.
<SPEAKER ID="133" NAME="Formanden">
Betænkningen henvises til fornyet behandling i Udvalget om International Handel.
