<CHAPTER ID="005">
Valgs prøvelse for de nye medlemmer af Europa-Parlamentet
<SPEAKER ID="078" NAME="Giuseppe Gargani" AFFILIATION="PPE-DE">
(IT) Hr. formand, mine damer og herrer! Retsudvalget har bemyndiget mig til at komme med en meget kort mundtlig beretning. Under mødeperioden den 10.-11. september prøvede vi mandaterne for de 18 bulgarske medlemmer plus syv andre, der var blevet udpeget af de kompetente nationale myndigheder som følge af de fratrædelser, der havde fundet sted. Ved at kontrollere alle de sædvanlige dokumenter og den vedlagte protokol har vi konstateret, at erklæringerne om hvervsuforenelighed er i orden, og at erklæringerne om finansielle interesser er blevet undertegnet af medlemmerne. Jeg tror derfor, at jeg taler på hele Parlamentets vegne, når jeg byder de 18 bulgarske medlemmer plus de syv øvrige medlemmer fra Bulgarien velkommen, hvorved vi har fået dækket hele vores Europa. Vi byder derfor alle dem, der slutter sig til os her i Europa-Parlamentet, hjertelig velkommen.
<SPEAKER ID="079" NAME="Formanden">
Tak, hr. Gargani. Hermed er disse to mandater vedtaget. Vi ønsker dem held og lykke.
