<CHAPTER ID="004-03">
3. (
<P>
Før afstemningen
<SPEAKER ID="105" NAME="Francesco Enrico Speroni" AFFILIATION="UEN">
(IT) Fru formand, mine damer og herrer! Jeg har et spørgsmål til forretningsordenen. Jeg ønsker ikke at blande mig i proceduren, men jeg vil gerne vide, om der findes en regel om, at det er obligatorisk hver gang at nævne både resultatet, antallet af stemmer, antallet af medlemmer, som hverken stemte ja eller nej, og så videre, eller om det er Deres eget valg.
<SPEAKER ID="106" NAME="Formanden">
Hvis De ikke ønsker, at jeg fortæller Dem det, gør jeg det ikke, men det er naturligvis bedst at være sikker.
<P>
Efter afstemningen om punkt 60
<SPEAKER ID="107" NAME="Thomas Wise" AFFILIATION="IND/DEM">
(EN) Fru formand! Kunne De ikke i det mindste vise resultaterne på skærmene foran os, hvis De ikke vil sige dem højt?
<SPEAKER ID="108" NAME="Formanden">
De kan bare kigge op, hvis De vil se resultatet.
<P>
Efter afstemningen
<SPEAKER ID="109" NAME="Robert Evans" AFFILIATION="PSE">
(EN) Fru formand! Jeg har fået at vide af tjenestegrenene, at hver ekstra afstemning ved navneopråb koster 400 euro, så omkostningerne til gårsdagens eskapade løb op i over 25.000 euro.
<P>
Jeg vil gerne vide, om de, der hele tiden anmoder om afstemning ved navneopråb, mener, at det er en god måde at anvende skatteydernes penge på.
<SPEAKER ID="110" NAME="Daniel Hannan" AFFILIATION="PPE-DE">
(EN) Fru formand! Hvis omkostningerne forbundet med afstemning ved navneopråb virkelig er 400 euro, vil jeg foreslå, at Parlamentet drives med al den effektivitet, der også gælder for den fælles landbrugspolitik, strukturstøtte, international udvikling og resten af EU's budget. Vi kan utvivlsomt gøre det billigere end det!
<SPEAKER ID="111" NAME="Kathy Sinnott" AFFILIATION="IND/DEM">
(EN) Fru formand! Jeg har et konkret forslag. En af udgifterne er, at vi oversætter stemmerne, men det er kun tal, så vi behøver kun én udgave af stemmerne. Vi behøver ikke at oversætte dem til alle sprog, når det drejer sig om tal, og navnene er de samme på alle sprog. Det er et sted, hvor der kan skæres ned på udgifterne. Jeg tænker på alt det papir, vi producerer i Parlamentet. Det vigtigste for borgerne er at vide, hvordan vi stemmer.
<P>
(Bifald)
