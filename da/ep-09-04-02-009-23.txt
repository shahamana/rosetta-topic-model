<CHAPTER ID="009-23">
23. Åbning af internationale forhandlinger med henblik på vedtagelse af en international traktat om beskyttelse af Arktis (afstemning) 
<P>
- Før afstemningen:
<SPEAKER ID="129" NAME="Avril Doyle" AFFILIATION="PPE-DE">
(EN) Hr. formand! Jeg vil anmode medlemmerne om at overveje, at dette beslutningsforslag henvises til fornyet behandling i udvalget. Det gør jeg på grundlag af det, som kommissær Ferrero-Waldner sagde under forhandlingen i går aftes. Jeg gør det ikke med let hjerte, fordi jeg har de samme betænkeligheder, som alle de medlemmer, der har talt under denne forhandling, og som er udtrykt i denne beslutning.
<P>
For at være retfærdig over for kommissæren vil jeg dog sige, at det ikke er vores hensigt at give hende problemer på et kritisk tidspunkt i de forhandlinger, hun i øjeblikket fører med Det Arktiske Råd. Hun har specifikt sagt, at "et sådant forslag vil i denne fase" - og jeg citerer fra udskriften af hendes tale på plenarmødet - "ikke kun være ineffektiv, men kan vise sig at være skadelig for EU's rolle og troværdighed i hele det arktiske samarbejde".
<P>
I sin konklusion henviste hun specifikt til tidspunktet for vores beslutningsforslag. Kommissionen har indsendt en ansøgning til den norske formand for Det Arktiske Råd om en udvidelse af den internationale havretskonvention. Dette skal accepteres enstemmigt, og afstemningen finder sted den 29. april - om tre til fire uger. Hun anmodede derfor meget tydeligt om en udskydelse, selv om hun fuldt ud deler vores holdning. På det grundlag vil jeg foreslå, at vi henviser beslutningsforslaget til fornyet behandling i udvalget.
<SPEAKER ID="130" NAME="Diana Wallis" AFFILIATION="ALDE">
(EN) Hr. formand! Må jeg på vegne af ALDE-Gruppen sige, at vi støtter Avril Doyles forslag? Jeg mener, det har stor værdi. Parlamentet vedtog en beslutning om dette spørgsmål i oktober sidste år. I et vist omfang gentager vi, hvad vi sagde dengang, men vi siger også nogle ting, der er noget stærkere, og de kommer, som Avril Doyle sagde, på et kritisk tidspunkt, hvor de fleste af os i Parlamentet ønsker at se EU i Det Arktiske Råd, og det ønsker vi ikke at bringe i fare.
<P>
Det ville være meget bedre at henvise dette til fornyet behandling i udvalget og få en fuld og overvejet betænkning i den nye valgperiode.
<SPEAKER ID="131" NAME="Formanden">
Mine damer og herrer! Jeg vil præcisere, at det, som vi stemmer om nu, kan vi ikke henvise til fornyet behandling i udvalget, da det ikke kom fra et udvalg, men vi kan udsætte afstemningen. Det er i overensstemmelse med forretningsordenen.
<SPEAKER ID="132" NAME="Véronique De Keyser" AFFILIATION="PSE">
(FR) Hr. formand! Undskyld mig, men De har ikke givet ordet til modstanderne.
<P>
Det forekommer mig usædvanligt, at vi skulle have drøftet denne beslutning i går, og at i det øjeblik, vi fremsætter den og opfordrer til et 50-årigt moratorium på udnyttelsen af olieressourcer, i det øjeblik, hvor vi kræver et bindende charter, og når vi ved, at landene inden udgangen af april kan gå til FN og kræve suverænitet over havbunden og derfor faktisk denne idé om suverænitet ledsaget af militær tilstedeværelse, så afhænger alt derimod af, hvad vi gør lige nu.
<P>
Hvis vi ikke viser forskellen og viser vores holdning, vil vi tage et skridt bagud, og vi vil ikke være proaktive. Det er jeg absolut imod.
<P>
(Bifald)
