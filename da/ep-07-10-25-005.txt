<CHAPTER ID="005">
Sakharov-prisen for 2007 (bekendtgørelse af prisvinderen) 
<SPEAKER ID="045" NAME="Formanden">
Mine damer og herrer! Jeg har en yderligere meddelelse, hvorefter vi går over til budgettet. På sit møde her til formiddag, torsdag den 25. oktober, har Formandskonferencen enstemmigt udpeget modtageren af årets Sakharovpris. Formandskonferencen har valgt Salih Mahmoud Osman på grund af hans engagement for ofrene fra Darfur, som har været glemt alt for længe.
<P>
(Bifald)
<P>
Denne menneskerettighedsforkæmper, som er medlem af den sudanesiske organisation mod tortur, har i mere end 20 år forsvaret de talrige ofre for konflikten i Darfur, som arresteres, fordrives og tortureres vilkårligt, eller som risikerer dødsstraf. Hans øjeblikkelige mandat som medlem af det sudanesiske parlament gør det muligt for ham at forsvare sin sag på den internationale scene på trods af til tider meget store personlige omkostninger.
<P>
Hr. Osman holder dialog og retfærdighed op mod vold og tortur. Uden demokrati kan der ikke være retfærdighed. Med tildelingen af Sakharovprisen til Salih Mahmoud Osman ønsker Parlamentet at støtte det arbejde, som udføres af denne modige mand, der er blevet Darfurs stemme, og via ham støtte realiseringen af en retsstat i Sudan.
<P>
Prisen tildeles ved en fest tirsdag den 11. december i Strasbourg.
<P>
Jeg ønsker endvidere at informere Dem om, at Formandskonferencen også enstemmigt har givet udtryk for, at vi bør overveje at ære den myrdede russiske journalist Anna Politkovskaja på en passende måde, og ...
<P>
(Bifald)
<P>
... på sit næste møde vil Formandskonferencen træffe beslutning om, hvordan det skal ske.
