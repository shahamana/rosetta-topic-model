<CHAPTER ID="006-11">
11. Beskyttelse af dyr på aflivningstidspunktet (
<SPEAKER ID="197" NAME="Janusz Wojciechowski">
ordfører. - (PL) Fru formand! Jeg har to eller tre korte tekniske, men vigtige punkter.
<P>
For det første har vi en række ændringsforslag stillet af Udvalget om Landbrug bl.a. ændringsforslag 64. Der bør stemmes separat om dette ændringsforslag. Det fokuserer på spørgsmålet om oprettelse af nationale referencecentre, som udgør en vigtig del af hele forordningen. Udvalget om Landbrug har foreslået, at forpligtelsen til at oprette referencecenteret på nationalt plan udgår. Min holdning i min egenskab af ordfører er, at dette går imod hele forordningens generelle logik. Jeg foreslår en separat afstemning om ændringsforslag 64.
<P>
For det andet skal nævnes ændringsforslag 28, der fokuserer på det kontroversielle og følsomme spørgsmål om rituel slagtning. En afstemning om dette ændringsforslag vil fjerne muligheden for at indføre et totalt forbud mod rituel slagtning på nationalt plan. Afstemning om ændringsforslag 28 vil bevare muligheden for et sådant forbud.
<P>
Det tredje punkt vedrører ændringsforslag 85. Kommissionen har foreslået, at transporttiden for dyr fra landbrug og ventetiden på slagteriet nedbringes til 24 timer. En afstemning for ændringsforslag 85 vil fjerne denne nedsættelse af transporttiden. En afstemning mod ændringsforslag 85 vil støtte Kommissionens forslag om nedbringelse af transporttiden.
