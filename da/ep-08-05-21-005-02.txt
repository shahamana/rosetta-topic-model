<CHAPTER ID="005-02">
2. Oplagring af metallisk kviksølv (
<P>
Før afstemningen
<SPEAKER ID="127" NAME="Dimitrios Papadimoulis">
ordfører. - (EL) Hr. formand! Jeg vil gerne endnu en gang takke skyggeordførerne for det fremragende samarbejde, vi har haft. Under dialogen med deres repræsentanter, som har været med hele vejen, er det lykkedes os at nå frem til et meget tilfredsstillende kompromis med Rådet, også takket være Kommissionens bidrag.
<P>
Imidlertid er dette kompromis i fare for at bryde sammen, så vi bliver slået tilbage til start, hvis ændringsforslag 37 og 41 om Almadén bliver vedtaget.
<P>
Jeg vil gerne gøre opmærksom på, at jeg under førstebehandlingen, som ordfører, også støttede ændringsforslagene om Almadén, men nu står vi over for kendsgerningerne. Hverken Rådet eller Kommissionen accepterer disse ændringsforslag. Hvis de bliver vedtaget, er vi slået tilbage til start. For et år siden accepterede Rådet kun et enkelt af Europa-Parlamentets ændringsforslag. Nu er det med samarbejde fra alle de politiske grupper lykkedes os at få accepteret 22 ændringsforslag i aftalen. Jeg vil gerne spørge, om vi skal ofre dette resultat? I går var hr. Dimas helt klar. Kommissionen kan ikke acceptere ændringsforslag 37 og 41. Ikke engang den spanske regering insisterede på disse ændringer i Rådet.
<P>
Jeg vil derfor opfordre Dem til at forkaste disse ændringsforslag, så vi kan sikre de vigtige fremskridt med hensyn til beskyttelse af miljøet og folkesundheden, som er opnået med aftalen med Rådet. Det vil give os mulighed for at godkende et tilfredsstillende skridt hen imod forbud mod eksport af kviksølv med et overvældende flertal.
