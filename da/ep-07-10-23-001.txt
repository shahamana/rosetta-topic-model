<CHAPTER ID="001">
Åbning af mødet
<P>
(Mødet åbnet kl. 9.05)
<SPEAKER ID="005" NAME="Hannes Swoboda">
for PSE-Gruppen. - (DE) Hr. formand! Jeg vil gerne vende tilbage til en beslutning, der blev taget i går eftermiddags. Jeg må dog understrege, at hverken Den Socialdemokratiske Gruppe i Europa-Parlamentet eller Gruppen for Det Europæiske Folkeparti (Kristelige Demokrater) og De Europæiske Demokrater eller nogle af de andre grupper blev informeret om, at man ønskede at vedtage et beslutningsforslag om Rusland denne gang, til trods for at dette er blevet forkastet gentagne gange under Formandskonferencen.
<P>
Vi må selvfølgelig notere os denne beslutning. Dog vil jeg gerne give udtryk for - og vi skal også informere de grupper, der har anmodet om dette, særligt Gruppen De Grønne/Den Europæiske Fri Alliance og Gruppen Alliancen af Liberale og Demokrater for Europa - at vi ikke beder om, at beslutningsforslaget bliver vedtaget nu, men i stedet ved Parlamentets næste møde. Men jeg vil bare gerne nævne det her.
<P>
Selvfølgelig må vi formelt holde os til reglerne. Men for at være rimelige over for De Grønne og De Liberale, vil vi alligevel anmode om, at beslutningsforslaget ikke bliver vedtaget i denne uge, men på det næste plenarmøde. Den Socialdemokratiske Gruppe vil under alle omstændigheder stemme for beslutningsforslaget, og jeg tror, PPE-DE-Gruppen har den samme holdning.
<SPEAKER ID="006" NAME="Joseph Daul" LANGUAGE="FR">
Hr. formand! Jeg er helt og aldeles enig med hr. Swoboda, eftersom vi ikke var informeret og derfor ikke har forberedt noget om denne beslutning til denne uge. Vores gruppe var - som PSE-Gruppen - ikke informeret, og vi beder Dem udsætte afstemningen til næste mødeperiode.
<SPEAKER ID="007" NAME="Formanden">
Tak, mine damer og herrer. Vi noterer os Deres anmodning. Den vil blive viderebragt til de øvrige grupper, og så må vi se, hvordan spørgsmålet bliver løst.
