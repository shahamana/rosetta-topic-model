<CHAPTER ID="006-08">
8. Udnævnelse af den administrerende direktør for Den Europæiske Banktilsynsmyndighed (EBA) (
<SPEAKER ID="102" NAME="Sharon Bowles" AFFILIATION="ALDE">
(EN) Hr. formand! Jeg vil gøre det ganske kort. I dag stemmer vi om beslutninger om godkendelse af de administrerende direktører for de europæiske banktilsynsmyndigheder. Sidste måned i forbindelse med forhandlingerne om udnævnelsen af myndighedernes formænd behandlede vi problemerne vedrørende den generelle procedure for fremtiden.
<P>
Den foreslåede administrerende direktør for Den Europæiske Banktilsynsmyndighed er Adam Farkas, for Den Europæiske Tilsynsmyndighed for Forsikrings- og Arbejdsmarkedspensionsordninger er det Carlos Montalvo, og for Markedstilsynsmyndigheden er det Verena Ross. Kandidaterne deltog alle i bekræftelseshøringer i Økonomi- og Valutaudvalget i sidste uge. Disse blev webstreamet og findes derfor på ECON-webstedet sammen med kandidaternes biografier. Hele udvalget besluttede med stort flertal at stemme for disse kandidater. Dette er således henstillingen fra udvalget.
