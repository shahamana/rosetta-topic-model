<CHAPTER ID="007-03">
3. Situationen i Belarus (
<P>
Før afstemningen om punkt 2
<SPEAKER ID="143" NAME="Justas Vincas Paleckis" AFFILIATION="S&amp;D">
(EN) Hr. formand! Vi foreslår en vigtig og kort tilføjelse til punkt 2: "er særlig bekymret over Mikalay Statkevichs sundhedstilstand efter 31 dages sultestrejke."
<SPEAKER ID="145" NAME="Jacek Protasiewicz" AFFILIATION="PPE">
(EN) Hr. formand! Dette ændringsforslag er meget lig det fra Justas Paleckis. Eftersom beslutningen ikke kun er en politisk erklæring fra Parlamentet, men også indeholder moralsk støtte til dem, der er fængslet, vil vi gerne foreslå, at beslutningen skal indeholde navnene på fire tidligere præsidentkandidater, der stadig er i KGB's varetægt.
<P>
Det er Vladimir Nekljajev, Andrej Sannikov, Nikolai Statkevitj og Aleksej Mitjalevitj samt de to ledere af de demokratiske oppositionspartier, Pavel Severinets, medformand for de belarussiske Kristelige Demokrater, og Anatolij Lebedko, leder af Det Forenede Borgerparti. Vi beder om vores kollegers støtte til, at disse seks navne medtages i punkt 3.
<SPEAKER ID="147" NAME="Vytautas Landsbergis" AFFILIATION="PPE">
(EN) Hr. formand! Det ville være på sin plads at huske eller måske at medtage følgende tanke i teksten i punkt 9: "Kommissionen bør samtidig finansiere genoptrykning og distribution af de bøger, som de belarussiske myndigheder for nylig konfiskerede og brændte, og som var skrevet af lyrikeren Uladsimir Niakliajeu." Undlad venligst at stemme imod, hvis det er muligt.
<SPEAKER ID="149" NAME="Kristiina Ojuland" AFFILIATION="ALDE">
(EN) Hr. formand! Vi vil gerne flytte et mundtligt ændringsforslag og tilføje ordet "senest" før ordene "under det østlige partnerskabs topmøde" i punkt 13. Denne ændring er nødvendig, fordi det er nødvendigt med hurtige beslutninger om forbindelserne til Belarus, især vedrørende beslutningen om det østlige partnerskab og fortsat belarussisk deltagelse. Vi beder om Deres støtte.
