<CHAPTER ID="006-01">
1. Aftale EU/USA om behandling og overførsel af finansielle betalingsdata fra EU til USA til brug for programmet til sporing af finansiering af terrorisme (
<SPEAKER ID="146" NAME="Alexander Alvaro">
ordfører. - (DE) Hr. formand! Mine kolleger vil måske forstå, at efter at Parlamentet i februar forkastede denne aftale, er det nu nødvendigt at tydeliggøre, at det i mellemtiden er lykkedes os i samarbejde med Kommissionen at forbedre teksten betydeligt.
<P>
Jeg vil gerne benytte lejligheden til at takke mine kolleger fra Det Europæiske Folkepartis Gruppe (Kristelige Demokrater), Gruppen for Det Progressive Forbund af Socialdemokrater i Europa-Parlamentet, Gruppen De Grønne/Den Europæiske Fri Alliance og Den Europæiske Venstrefløjs Fællesgruppe/Nordisk Grønne Venstre, som har arbejdet på dette, for deres hjælp til at frembringe en aftale under vanskelige forhold, en aftale, der bidrager til at beskytte borgernes ret til både privatlivets fred og sikkerhed. Jeg vil gerne minde om, at dette har været vores første mulighed for at puste liv i Lissabontraktaten, så den ikke blot forbliver en livløs tekst.
<P>
- Efter afstemningen:
<SPEAKER ID="147" NAME="Formanden">
Jeg vil gerne takke og lykønske hr. Alvaro og også den foregående ordfører, fru Hennis-Plasschaert, samt alle kolleger, der har lagt så meget arbejde i denne aftale. Mange tak.
<SPEAKER ID="148" NAME="Rui Tavares" AFFILIATION="GUE/NGL">
(EN) Hr. formand! Jeg henleder Deres opmærksomhed på et ændringsforslag til denne betænkning, hvori man beder om, at Rådet og Kommissionen inddrager Parlamentet ved udpegelse af en EU-tjenestemand, der skal udstationeres i Washington for at kontrollere udtræk af data. Jeg beder Dem venligst om personligt at kontakte Rådet og Kommissionen snarest muligt, så dette kan gøres under behørigt opsyn fra Parlamentets side.
<SPEAKER ID="149" NAME="Formanden">
Tak for at minde mig om det. Jeg vil kontakte dem om det.
