<CHAPTER ID="005-06">
6. Genvinding af benzindampe ved benzinpåfyldning af motorkøretøjer (
<SPEAKER ID="084" NAME="Dimitrios Papadimoulis" LANGUAGE="EL">
Hr. formand! Tillad mig at sige et par ord før afstemningen, eftersom der af tekniske årsager ikke var nogen forhandling. Efter intense forhandlinger med Rådet og Kommissionen mener jeg, vi er nået frem til et godt kompromis ved førstebehandlingen. Med Parlamentets bidrag har vi fremskyndet brugen af direktivet med et år, udvidet anvendelsesområdet til tankstationer i boligområder og styrket informations- og kontrolmekanismerne til tankstationer og informationsmekanismer til borgerne.
<P>
Det er en ændring, hvis anvendelse vil forbedre atmosfærens kvalitet og i betydelig grad begrænse de drivhusgasser, der forårsager klimaforandringer. Kommissionen har efter forslag fra os påtaget sig at fremlægge et forslag til omarbejdning efter et bestemt stykke tid, så der vil være bedre teknologi til rådighed, der kan gøre det muligt at opnå endnu bedre resultater i fremtiden.
<P>
Alle de politiske grupper støtter det endelige kompromis, og det synes jeg, er tegn på, at vi har gjort et godt stykke arbejde.
