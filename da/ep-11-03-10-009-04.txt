<CHAPTER ID="009-04">
4. 16. samling i Menneskerettighedsrådet (Genève, 28. februar - 25. marts 2011) (
<SPEAKER ID="139" NAME="Heidi Hautala" LANGUAGE="EN">
Hr. formand! Jeg har en rigtig god nyhed, hvad angår menneskerettigheder. Kandidat til Sakharovprisen, Haitham al-Maleh, en 80-årig syrisk menneskerettighedsadvokat, blev benådet og løsladt for to dage siden. Dette er et fantastisk eksempel på, hvordan Europa-Parlamentet kan styrke menneskerettighederne.
<P>
Nu hvor Haitham al-Maleh er på fri fod igen, er han fuld af gåpåmod og iver efter at hjælpe med at få frigivet de mange tusind politiske fanger i Syrien.
<P>
(Kraftigt bifald) <BRK>
<SPEAKER ID="140" NAME="Formanden">
Tak fordi De overbringer os denne nyhed. Det vil helt sikkert være med til at øge vores indsats.
<P>
- Før afstemningen om punkt 8:
<SPEAKER ID="141" NAME="Jean-Pierre Audy" LANGUAGE="FR">
Hr. formand! Jeg vil blot gøre opmærksom på, at da De satte punkt 8 i originalteksten til afstemning, angav den franske oversættelse, at det var punkt 19. Der var altså en misforståelse med hensyn til afstemningsinstrukserne.
<SPEAKER ID="142" NAME="Formanden">
Vi vil se nærmere på det. Tak fordi De gjorde opmærksom på det.
<SPEAKER ID="144" NAME="Fiona Hall" AFFILIATION="ALDE">
(EN) Fru formand! Jeg vil blot benytte lejligheden til at takke de 400 medlemmer fra forskellige fløje, som har underskrevet skriftlig erklæring nr. 81. Jeg vil også gerne takke mine medarbejdere for deres store indsats og personalet i forbindelse med skriftlige erklæringer for deres hjælp, men først og fremmest vil jeg takke forkæmperne for denne sag, som med deres dedikerede indsats har gjort dette muligt.
<P>
Jeg er stolt af at være medlem af et parlament, hvor almindelige borgere har mulighed for at komme og tale deres sag, og hvor parlamentsmedlemmerne lytter og bliver overbevist. Det er demokrati, når det er bedst, og det viser, at Europa-Parlamentet ikke er fjernt fra borgerne.
