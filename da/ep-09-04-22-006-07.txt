<CHAPTER ID="006-07">
7. Koordinering af de sociale sikringsordninger: gennemførelsesforordning (
<P>
- Før afstemningen:
<SPEAKER ID="088" NAME="Jean Lambert">
ordfører. - (EN) Hr. formand! Jeg vil gerne starte med at takke alle de kolleger, der har været involveret i dette i de seneste fem år, og Kommissionen og Rådet for deres arbejde med denne gennemførelsesforordning.
<P>
Koordineringen af de sociale sikringsordninger har eksisteret siden 1971 - det er ikke noget nyt, som nogle mente sidste gang, vi drøftede det - og det er denne forordning, som vil blive drøftet inden for rammerne af forhandlingen om grænseoverskridende sundhedspleje torsdag formiddag. Det er denne forordning, der henvises til, og dette er gennemførelsen af den.
<P>
Vi mener, vi har gjort betydelige fremskridt ikke mindst med hensyn til elektroniske kommunikationsmidler, der forhåbentlig vil fremskynde processen for alle borgere, men vi i Parlamentet mener, at vi har øget borgernes rettigheder i denne proces, at de nu har ret til meget mere information, ikke mindst når det gælder dem, der er blevet udstationeret i arbejdsøjemed. Vi mener også, at vi har gjort minimale fremskridt med hensyn til frister - selv om det er noget, der fortsat ligger hos medlemsstaterne.
<P>
Dette er vigtigt. Det betyder nu, at vi kan indføre den ajourførte forordning, og forhåbentlig vil den fungere hurtigere og i alle borgeres bedste interesse. Jeg vil gerne endnu en gang takke alle de kolleger, der har været involveret i dette langvarige, vanskelige, men forhåbentlig meget frugtbare resultat.
<P>
(Bifald)
