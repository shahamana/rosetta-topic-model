<CHAPTER ID="005-03">
3. Schengen-informationssystemet (afstemning) 
<P>
Betænkning af Coelho
<P>
Før afstemningen
<SPEAKER ID="067" NAME="Carlos Coelho " LANGUAGE="PT">
Hr. formand! Jeg vil blot gerne fremsætte tre bemærkninger, én for at takke, én ment som en advarsel og en tredje som en henstilling. Min tak går til alle medlemmerne i Udvalget om Borgernes Rettigheder og Retlige og Indre Anliggender og alle de politiske grupper, hvis imødekommenhed har gjort en hurtig vedtagelse af denne betænkning mulig. Jeg vil dog også gerne takke den portugisiske regering - særlig statssekretær José Magalhães - for at have taget initiativ til dette system, hvorved de nye medlemsstater, der opfylder Schengen-evalueringskraven, ikke uretmæssigt behøve forblive i venteposition, men straks kan tilslutte sig Schengen-systemet.
<P>
For det andet vil jeg i Europa-Parlamentets navn og som dets ordfører gerne sende Rådet og Kommissionen en advarsel. Efter vores opfattelse må denne overgangsforanstaltning aldrig få lov til at hindre en hurtig gennemførelse af SIS II, der ikke må forsinkes, men fortsat prioriteres på grund af den merværdi og de betydelige fornyelser, som det vil indebære for vores kollektive sikkerhed.
<P>
Tredje og sidste bemærkning er så en henstilling. Jeg vil gerne henlede Rådets og Kommissionens opmærksomhed på, at de bør lægge pres på medlemsstaterne. De skal gøre sig klar til at indgå i systemet og fjerne de indre grænser. At indgå i Schengen-systemet betyder, at vi har gensidig tillid til hinanden, hvad angår kontrollen med de ydre grænser. I Schengen-evalueringsprocessen er der ikke plads til politiske aftaler mellem regeringer for at svække kriterier eller krav. Det er ikke en sympatikonkurrence. Det drejer sig om vores fælles sikkerhed, og borgernes sikkerhed skal man ikke spille hasard med.
