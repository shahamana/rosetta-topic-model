<CHAPTER ID="007-04">
4. De Forenede Nationers konvention om handicappedes rettigheder (
<P>
- Efter afstemningen
<SPEAKER ID="113" NAME="Gay Mitchell" AFFILIATION="PPE-DE">
(EN) Fru formand! En afstemning blev forkastet, fordi der var et lige antal stemmer for blot et par minutter siden. Et medlem har fremført en meget alvorlig påstand om afstemningen i Parlamentet. Jeg vil gerne bede Dem standse behandlingen, indtil vi finder ud af, om der er medlemmer, der stemmer, som ikke burde stemme, eller om denne påstand er forkert. Det er en meget alvorlig påstand.
<P>
(Bifald)
<SPEAKER ID="114" NAME="Formanden">
Jeg har lige sagt, at det vil blive undersøgt. Det betyder, at det vil blive undersøgt straks. Vi tager os af det.
<SPEAKER ID="115" NAME="Bruno Gollnisch" AFFILIATION="NI">
(FR) Fru formand! Jeg skal fatte mig i korthed. Da et af vores medlemmer har fremført en anklage, vil jeg bede ham præcisere sin anklage. Som De sagde, er det nødvendigt at foretage en undersøgelse straks, og hvis det efter undersøgelsen viser sig, at anklagen er forkert, hvilket jeg tror, det gør, beder jeg om, at man drager de nødvendige konklusioner heraf.
<SPEAKER ID="116" NAME="Formanden">
Jeg sagde, at en undersøgelse ville blive foretaget. Det bliver den straks, så jeg vil holde Dem orienteret de næste par minutter.
