<CHAPTER ID="005-01">
1. CIA's påståede brug af europæiske lande ved transport og ulovlig tilbageholdelse af fanger (fortsat afstemning) 
<P>
Efter afstemningen om ændringsforslag 268
<SPEAKER ID="107" NAME="Cem Özdemir" AFFILIATION="Verts/ALE">
(DE) Hr. formand! Det mundtlige ændringsforslag kommer efter nr. 82 og er afstemt med ordføreren hr. Fava, som støtter det mundtlige ændringsforslag. Jeg læser op:
<P>
(EN) "beklager, at anklagerne ved Hamburg North efterforskede tre journalister fra magasinet Stern og en medarbejder ved Financial Times Deutschland på grundlag af formodning om medvirken til afsløring af hemmeligheder".
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 31
<SPEAKER ID="110" NAME="Ignasi Guardans Cambó" AFFILIATION="ALDE">
(FR) Dette er et mundtligt ændringsforslag, som blot ajourfører oplysningen. Det vedrører følgende tilføjelse til sidste del af punkt 110:
<P>
(EN) "noterer sig den afgørelse, som de spanske myndigheder har truffet om at deklassificere efterretningstjenesternes hemmelige dokumenter om benyttelse af spanske lufthavne ved CIA-flyvninger;". Dette er en ajourføring.
<SPEAKER ID="112" NAME="José Ignacio Salafranca Sánchez-Neyra" AFFILIATION="PPE-DE">
(ES) Hr. formand! For at besvare hr. Guardans Cambós forslag positivt og forsøge at redde hans mundtlige ændringsforslag vil jeg gerne foreslå forsamlingen - og det vil min gruppe kunne acceptere - at vi blot tilføjer "på anmodning af dommeren ved den nationale domstol".
<P>
Hvis det er muligt, hr. formand, kan vi acceptere det. Hvis det ikke er muligt, hr. formand, vil min gruppe modsætte sig.
<P>
(Parlamentet vedtog det ændrede mundtlige forslag)
<SPEAKER ID="457" NAME="Raül Romeva i Rueda" AFFILIATION="Verts/ALE">
(ES) Hr. formand! Jeg tager ordet for at sige, at vi i overensstemmelse med ordføreren - der også vil stille et mundtligt ændringsforslag senere i henhold til artikel 184 - har accepteret at trække ændringsforslaget i dette afsnit tilbage, så vi kan støtte ordførerens ændringsforslag i forbindelse med artikel 184. Vi trækker således vores ændringsforslag til dette afsnit tilbage.
<SPEAKER ID="458" NAME="Giusto Catania" AFFILIATION="GUE/NGL">
(IT) Hr. formand! Af samme grund som den, hr. Romeva i Rueda nævnte, vil jeg og hr. Meyer Pleite, som stillede det pågældende ændringsforslag, også gerne trække vores ændringsforslag tilbage.
<P>
Før afstemningen om ændringsforslag 234 og 235
<SPEAKER ID="459" NAME="Formanden">
Også her har jeg brug for en præcisering fra ordføreren. Hr. Fava, bortfalder ændringsforslag 234 og 235 efter Deres mening efter den afstemning, der lige har fundet sted?
<SPEAKER ID="460" NAME="Giovanni Claudio Fava " LANGUAGE="FR">
Hr. formand! De er indbyrdes forenelige.
<SPEAKER ID="462" NAME="Simon Coveney" AFFILIATION="PPE-DE">
(EN) Hr. formand! Jeg har en bemærkning til forretningsordenen. Jeg har stillet et ændringsforslag til punkt 125 på vegne af PPE-DE-Gruppen. Det er ændringsforslag 258, og det lader til, at De har sprunget det over. Jeg ser gerne, at vi holder en afstemning om det ændringsforslag.
<P>
Før afstemningen om ændringsforslag 258
<SPEAKER ID="464" NAME="Ewa Klamt" AFFILIATION="PPE-DE">
(DE) Hr. formand! Jeg vil gerne gøre min gruppe opmærksom på, at der er tale om en fejl på afstemningslisten. Vi stemmer med et plus her.
<SPEAKER ID="465" NAME="Gay Mitchell" AFFILIATION="PPE-DE">
(EN) Hr. formand! Jeg har en bemærkning til forretningsordenen. Selv tolkene kan ikke følge med. Vil De være så venlig at sætte tempoet ned. Der er medlemmer, som stemmer forkert.
<P>
(Bifald)
<P>
Efter afstemningen om punkt 184
<SPEAKER ID="115" NAME="Giovanni Claudio Fava " LANGUAGE="IT">
Hr. formand! Jeg vil stille et mundtligt ændringsforslag til punkt 184. Jeg læser det op på engelsk:
<P>
(EN) "er meget bekymret over oplysningerne i Portugals luftkontrolregister om militærflys mellemlandinger på miltærbaser i Europa på vej til og fra Guantánamo".
<P>
(Parlamenet forkastede det mundtlige forslag)
<P>
Før afstemningen om ændringsforslag 242
<SPEAKER ID="118" NAME="Giovanni Claudio Fava " LANGUAGE="IT">
Hr. formand! Mit mundtlige ændringsforslag tager sigte på tilføjelsen af følgende sætning: "opfordrer medlemsstaterne til hurtigst muligt at undertegne ovennævnte konvention."
<P>
(Parlamentet forkastede det mundtlige ændringsforslag)
