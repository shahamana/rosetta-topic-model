<CHAPTER ID="008-12">
12. Afslutning af regnskaberne for Det Europæiske Politiakademi for regnskabsåret 2008
<SPEAKER ID="112" NAME="Véronique Mathieu" AFFILIATION="PPE">
(FR) Hr. formand, mine damer og herrer! Den 7. oktober 2010 vedtog Parlamentet med 618 stemmer mod nul, idet syv undlod at stemme, en beslutning om at afvise at give decharge til Det Europæiske Politiakademi for regnskabsåret 2008.
<P>
I henhold til Parlamentets forretningsorden skal der forelægges et formelt forslag om afslutning af regnskaberne under en efterfølgende mødeperiode, hvis decharge ikke gives. Den beslutning, der fremsættes i dag til afstemning, er derfor en teknisk foranstaltning, der har til formål at lukke regnskaberne for det pågældende regnskabsår, ikke at give decharge. Det ville jeg understrege.
