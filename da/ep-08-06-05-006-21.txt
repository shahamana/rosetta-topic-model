<CHAPTER ID="006-21">
21. Grønbog om finansielle tjenesteydelser i detailleddet (
<P>
°
<P>
° °
<SPEAKER ID="129" NAME="Romana Jordan Cizelj" AFFILIATION="PPE-DE">
- (SL) Hr. formand! Jeg vil gerne kommentere de bemærkninger, som blev fremsat ved begyndelsen af afstemningen, da visse parlamentsmedlemmer forsøgte at bruge den uplanlagte hændelse på atomkraftværket Krško til at illustrere usikkerheden ved atomkraftværker. Jeg skal påpege, at hændelsen sandelig var uplanlagt, at den omfattede en fejl ved en komponent, at kraftværket ikke blev lukket ned, men rettere at driften blev sikkert indstillet, og at reparationen er i gang. Driften af kraftværket er gennemsigtig, og parlamentsmedlemmerne kan finde oplysninger herom på webstedet for landets forvaltning for nuklear sikkerhed. Jeg skal også tilføje, at Krško-kraftværket ifølge alle resultatindikatorer er et af de sikreste atomkraftværker i verden.
