<CHAPTER ID="012">
Godkendelse af protokollen fra foregående møde: se protokollen
<SPEAKER ID="303" NAME="Formanden">
Protokollen fra i går er blevet omdelt.
<P>
Hvis ingen gør indsigelse, betragter jeg den som godkendt.
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Fru formand! Jeg vil bede medlemmerne om lov til at tage nogle få minutter af deres tid.
<P>
Jeg vil gerne tale om Kina. Der var et forslag til beslutning i dag vedrørende Kina, om Gao Zhisheng, en kendt advokat, der er fængslet. Der er frygt for, at han vil blive tortureret; hans familie har lige fået indrejsetilladelse i USA, og der er frygt for hans liv.
<P>
Da der desværre kun kan behandles tre emner, kunne forslaget vedrørende Gao Zhisheng ikke komme med. Vi havde faktisk til hensigt at flytte det til marts II-sessionen. Men nu har vi fået at vide, at der ikke bliver nogen vigtige sager på marts-II, for når der er to plenarsessioner i samme måned, kan der i henhold til reglerne ikke være nogen vigtige sager på den anden.
<P>
Jeg sætter spørgsmålstegn ved den fortolkning. Den vedrører nemlig de dobbelte sessioner i september og før dem i oktober, hvor budgettet blev drøftet. Når der er to samlinger i marts, skyldes det valget, så det er et helt exceptionelt tilfælde. Det betyder, at vi først kan behandle menneskerettighedsspørgsmål i slutningen af april, hvilket er for sent.
<P>
Jeg anmoder derfor formandskabet om først at undersøge dette spørgsmål og dernæst udtrykke vores store bekymring over sagen over for den kinesiske ambassade - jeg kan give Dem Gao Zhishengs sag til det formål - da ingen faktisk ved, hvor han er henne, og der er frygt for, at han bliver tortureret, og at der er fare for hans liv.
