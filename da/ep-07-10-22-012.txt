<CHAPTER ID="012">
Arbejdsplan
<SPEAKER ID="016" NAME="Formanden">
Det endelige forslag til dagsorden som opstillet af Formandskonferencen på mødet den 17. oktober i overensstemmelse med forretningsordenens artikel 130 og artikel 131 er omdelt. Der er foreslået følgende ændringer:
<P>
Vedrørende onsdag
<P>
Gruppen De Grønne har foreslået, at fremsættelse af beslutningsforslag skal tillades ved afslutningen af forhandlingen om redegørelser fra Rådet og Kommissionen om topmødet mellem EU og Rusland.
<SPEAKER ID="017" NAME="Daniel Cohn-Bendit">
for Verts/ALE-Gruppen. - (DE) Hr. formand! Vi talte om dette på Formandskonferencen og aftalte, at det i betragtning af EU-topmødet med Rusland, hr. Putins rejse til Iran og de reelle stridighederne, der er der, ville være virkelig tåbeligt, hvis Parlamentet diskuterer disse spørgsmål og ikke vedtager en beslutning, hvori Parlamentets standpunkt anføres. Hvem er vi så rent faktisk? Vi ønsker altid fælles beslutningstagning, men nu hvor vi har muligheden for at tage en beslutning, undlader vi at gøre det.
<P>
Vi er for en beslutning før EU-topmødet med Rusland, og hvis det er nødvendigt, så yderligere en beslutning efter topmødet. Det er Parlamentets pligt at granske Kommissionen nøje samt udarbejde politiske retningslinjer og ikke blot opføre sig som en diskussionsklub.
<SPEAKER ID="018" NAME="Graham Watson" LANGUAGE="EN">
Hr. formand! Her i Europa-Parlamentet har det tidligere været praksis i sager af væsentlig betydning såsom topmødet EU/Rusland, at en forhandling efterfølges af en beslutning. Der er meget, der skal siges, og mange budskaber, som Parlamentet skal sende til de personer, der skal repræsentere EU på topmødet. Vi bør bestemt sende et klart budskab til russerne og til vores repræsentanter på topmødet med udgangspunkt i Europa-Parlamentets synspunkter. Min gruppe vil derfor støtte dette tiltag.
<P>
(Bifald)
<SPEAKER ID="019" NAME="Richard Corbett" LANGUAGE="EN">
Hr. formand! Hvis ingen andre taler imod, vil jeg gøre det.
<P>
Personerne bag dette beslutningsforslag mener åbenbart, at Parlamentets forhandlinger kun betyder noget, hvis vi vedtager en beslutning efter den enkelte forhandling. De devaluerer faktisk selve forhandlingen, fordi de alle forhandler om beslutningens tekst uden for mødesalen i stedet for at deltage i selve forhandlingen. De synspunkter, som de og andre ønsker at fremsætte forud for topmødet, kan de præsentere her i Parlamentet under en energisk forhandling, hvor folk fremsætter intelligente og velformulerede synspunkter, i stedet for at gå ud og arbejde hele natten i en redaktionskomité for at føje flere sider til den enorme bog, som vi skriver ved afslutningen på hver mødeperiode med beslutninger side op og side ned.
<P>
Det er på tide, at vi ændrer vores prioriteter og tager Parlamentets forhandlinger op til fornyet overvejelse. Jeg vil opfordre medlemmerne til at afholde energiske forhandlinger her i Parlamentet.
<P>
(Parlamentet vedtog forslaget)
<SPEAKER ID="021" NAME="Herbert Bösch" AFFILIATION="PSE">
(DE) Hr. formand! Jeg er ikke videre kendt for at komme med bemærkninger om forretningsordenen, men vi har disse diskussioner hver mandag kl. 17 om eftermiddagen. Jeg er begyndt at undre mig over, hvorfor vi har en anden diskussion om politisk vigtige spørgsmål torsdag eftermiddag. Måske kunne netop dette spørgsmål diskuteres igen af dem, som er de parlamentariske magthavere, fordi vi har den samme diskussion om, hvorvidt et punkt, som f.eks. et topmøde, der afholdes af nogle mennesker et eller andet sted, skal tilføjes dagsordenen eller ej. Jeg vil sætte pris på, hvis et sådant spørgsmål sættes på en af Parlamentets dagsordener.
<SPEAKER ID="022" NAME="Formanden">
Hr. Bösch! Alle parlamentsmedlemmer er magthavere. Som du vil have oplevet, vil de, som undertiden opfatter sig selv som sådanne, efterfølgende blive stemt ned her i forsamlingen. Sådan fungerer vores demokrati.
<P>
Vedrørende torsdag
<P>
Hvad angår drøftelserne om menneskerettighedskrænkelser, har PPE-DE-Gruppen foreslået, at punktet "Usbekistan" erstattes med "Pakistan".
<SPEAKER ID="023" NAME="Charles Tannock" LANGUAGE="EN">
Hr. formand! Jeg taler på vegne af min gruppe. Som bekendt blev der for få dage siden rettet et særdeles voldsomt selvmordsbombeangreb mod partiet med den tilbagevendte fr. Benazir Bhutto med over hundrede civile ofre til følge. For nylig deporterede den pakistanske regering en anden tilbagevendt civil politiker, Nawaz Sharif. I dette strategisk meget vigtige sydasiatiske land er der sket alle mulige ting, der bør være genstand for uopsættelige forhandlinger her i Parlamentet.
<P>
Jeg er ikke bekendt med nylige ændringer i situationen i Usbekistan, bortset fra at Rådet overvejer, hvorvidt det skal fjerne indrejseforbuddene mod usbekiske ledere. Det blegner fuldstændigt i sammenligning med, hvad der foregår i Pakistan, så jeg vil opfordre parlamentsmedlemmerne til at støtte forslaget om forhandlinger om den pakistanske situation på torsdag.
<SPEAKER ID="024" NAME="Hannes Swoboda">
for PSE-Gruppen. - (DE) Hr. formand! Det er altid svært at vælge mellem det, der taler for, og det, der taler imod. Vi var for dette forslag, og vi kunne tilslutte os det, hvis vi får en garanti fra PPE-DE-Gruppen og andre grupper om, at Usbekistan virkelig sættes på dagsordenen og drøftes ved næste lejlighed. Dvs. ændring af dagsordenen må ikke betyde, at vi glemmer Usbekistan og den udvikling, der er i gang der. Hvis vi får en sådan garanti, kan vi støtte forslaget.
<SPEAKER ID="025" NAME="Formanden">
Det er sandelig et storartet kompromis.
<SPEAKER ID="026" NAME="Daniel Cohn-Bendit">
for Verts/ALE-Gruppen. - (DE) Hr. formand! Der hersker ingen tvivl om, at Pakistan er et meget vigtigt emne. Men det er for vigtigt til at blive sat på som et punkt på torsdag eftermiddags forhandling om menneskerettighedskrænkelser. En drøftelse af Pakistan er ikke blot et spørgsmål om at undersøge menneskerettighedskrænkelser, men en oplagt anledning til at diskutere aspekter af EU's udenrigspolitik i hele området.
<P>
Jeg tror, det er bedre, at Pakistan sættes på vores næste dagsorden som en grundig forhandling med Rådet og Kommissionen, da det efter min opfattelse er det, vi har mest brug for. Emnet Usbekistan giver anledning til en mere akut bekymring, idet Rådet har til hensigt at fjerne visse sanktioner i dag. I den nuværende situation mener jeg, at vi skal vedtage en holdning om, at det, der sker i Usbekistan, er et menneskerettighedsspørgsmål, som kræver, at sanktioner ikke ophæves. Det kan vi hurtigt beslutte torsdag eftermiddag. Pakistan er et meget svært og centralt udenrigspolitisk spørgsmål og bør sættes på vores næste dagsorden.
<P>
(Parlamentet vedtog forslaget)
<P>
(Parlamentet fastsatte arbejdsplanen)
