<CHAPTER ID="009-10">
10. Markedsføring af plantebeskyttelsesmidler (afstemning) 
<P>
Betænkning af Hiltrud Breyer
<P>
Efter afstemningen om ændringsforslag 24
<SPEAKER ID="134" NAME="Graham Booth" AFFILIATION="IND/DEM">
(EN) Hr. formand! Jeg har en bemærkning til forretningsordenen. Dette er en fuldstændig fiasko, og vi bør have en fuldstændigt elektronisk afstemning. Det er simpelthen latterligt!
<P>
(Bifald)
<SPEAKER ID="135" NAME="Formanden">
Hør her, hr. Booth, der er ikke tale om nogen fiasko. Her begår vi fejl, som under en afstemning af dette omfang, er statistisk normale. Det, der er latterligt, er indlæg som Deres.
<P>
(Bifald)
<P>
Før afstemningen om den lovgivningsmæssige beslutning:
<SPEAKER ID="136" NAME="Edward McMillan-Scott" AFFILIATION="PPE-DE">
(EN) Hr. formand! Jeg har en bemærkning til forretningsordenen. Jeg ønsker ikke at trække tingene i langdrag, og De er for høflig til at sige det, men der er en artikel, som tillader formanden at foreslå Parlamentet at sende en betænkning tilbage udvalget, så den kan blive gennemgået en gang til, hvis der er tale om en afstemning af denne længde - otte sider med tredive individuelle afstemninger. Jeg synes, vi skal anvende den artikel lidt oftere.
<P>
(Bifald)
<SPEAKER ID="137" NAME="Hannes Swoboda">
for PSE-Gruppen. - (DE) Hr. formand! De har gjort en god indsats og fortjener en god frokost, ligesom os. Vi bør udsætte afstemningen til i morgen.
<SPEAKER ID="138" NAME="Joseph Daul" LANGUAGE="FR">
Hr. formand! Klokken er to, og vi må stoppe afstemningen. Jeg beklager virkelig, at en betænkning som denne når frem til plenarmødet. Jeg foreslår, at der næste gang arbejdes grundigere i udvalget, og at disse regler bliver revideret for fremtiden i forbindelse med Parlamentets kommende reformplan, for vi kan ikke arbejde på den måde.
<P>
(Bifald)
<SPEAKER ID="139" NAME="Daniel Cohn-Bendit" AFFILIATION="Verts/ALE">
- (FR) Hr. formand! Jeg finder min kollegas bemærkning helt berettiget, men han burde have indrømmet, at det er hans gruppe, der ikke har fulgt udvalgsarbejdet, og som har stillet alle ændringsforslagene her i dag.
<P>
(Bifald)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Hr. formand, mine damer og herrer! På dette punkt var der ifølge hr. Cohn-Bendit et meget klart flertal i udvalget, men Parlamentet har modarbejdet denne beslutning på en måde, der grænser til obstruktion! Det er sådan, det forholder sig. Det er således ikke et proceduremæssigt problem, men et spørgsmål om politiske holdninger.
<SPEAKER ID="141" NAME="Formanden">
Mine damer og herrer, der har desværre været et sammenfald af to uheldige omstændigheder. På den ene side har vi haft en meget lang indledende forhandling, som har forsinket tidspunktet for afstemningen, og for det andet har vi i dag haft en af de mest omfattende afstemninger i denne periode.
<P>
Vi er derfor nødt til nu at afbryde afstemningerne, og jeg takker Dem for Deres samarbejde.
