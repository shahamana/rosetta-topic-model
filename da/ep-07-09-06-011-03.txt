<CHAPTER ID="011-03">
3. Finansiering af Den Særlige Domstol for Sierra Leone (afstemning) 
<P>
Fælles forslag om beslutning om finansiering af Den Særlige Domstol for Sierra Leone
<P>
Før afstemningen
<SPEAKER ID="168" NAME="Bernd Posselt" AFFILIATION="PPE-DE">
(DE) Hr. formand! Min gruppe havde besluttet at anmode om afstemning ved navneopråb. På grund af en fejl begået af en ny medarbejder lader denne anmodning ikke til at være nået frem til Dem. Jeg beder Dem om at acceptere dette ønske om afstemning ved navneopråb. Der er noget, der er gået galt rent teknisk.
<SPEAKER ID="169" NAME="Formanden">
Vi skal ikke etablere en særlig domstol for en af jeres tjenestemænd. Hvis ingen gør indsigelse, vil vi holde afstemning ved navneopråb ved den endelige afstemning.
<P>
Før afstemningen om punkt 6
<SPEAKER ID="170" NAME="Glyn Ford" AFFILIATION="PSE">
(EN) Tak, hr. formand! Da hr. Agnoletto ikke er til stede, vil jeg gerne stille det mundtlige ændringsforslag til punkt 6 på hans vegne. Jeg tror, at folk har det stående på deres afstemningslister, men hvis de ikke har, lyder det: "opfordrer Kommissionen til at sikre finansiering af både særdomstolens kerneaktiviteter og perifere aktiviteter inden for de kommende nationale programmer med Sierra Leone; opfordrer Sierra Leones myndigheder til at betragte overgangsjustits og retsvæsenets uafhængighed som et prioriteret område".
<P>
(Parlamentet vedtog det mundtlige ændringsforslag)
<SPEAKER ID="172" NAME="Francesco Enrico Speroni" AFFILIATION="UEN">
(IT) Hr. formand! Mine damer og herrer, jeg har bemærket, at den billedlige gengivelse af afstemningsresultaterne er blevet ændret. Det forekommer mig imidlertid, at illustrationerne for afstemning ved navneopråb udelukkende er af hankøn, og i betragtning af at der også er kvinder, der stemmer, vil jeg bede om, at billederne tilpasses for at afspejle virkeligheden.
<SPEAKER ID="173" NAME="Formanden">
Det er en velbegrundet bemærkning, men eftersom der kun er tre illustrationer, vil det være vanskeligt at være fair mod alle. Vi bliver derfor nødt til at se på antallet af illustrationer.
