<CHAPTER ID="005-11">
11. Betegnelser for tekstilprodukter og tilknyttet mærkning heraf (
<SPEAKER ID="123" NAME="Toine Manders" LANGUAGE="NL">
Hr. formand! Vi er blevet enige med Rådet om en fælles erklæring. Ministeren, fru Györi, der havde mulighed for at tale her i går aftes, har bedt mig om at læse den op, da hun har mistet sin stemme. Erklæringen er på fire linjer:
<P>
Europa-Parlamentets og Rådets fælles erklæring. "Europa-Parlamentet og Rådet er opmærksomme på betydningen af at give nøjagtige oplysninger til forbrugerne, især når produkterne er mærket med en angivelse af oprindelse, for at beskytte dem mod svigagtige, unøjagtige eller vildledende påstande. Brugen af nye teknologier, såsom elektronisk mærkning, herunder radiofrekvensidentifikation, kan været et nyttigt redskab til at give sådanne oplysninger og samtidig holde trit med den tekniske udvikling. Europa-Parlamentet og Rådet opfordrer Kommissionen til ved udarbejdelsen af rapporten i henhold til artikel 24 i forordningen, at overveje, om der findes ny teknologi, som muliggør nye mærkningskrav, herunder med henblik på at forbedre sporbarheden af tekstilvarer". Det var det hele, og nu håber jeg, at ministeren vil nikke.
