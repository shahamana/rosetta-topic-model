<CHAPTER ID="012">
Quorum (fortsat)
<SPEAKER ID="296" NAME="Formand">
Ved mødets begyndelse i eftermiddags bad jeg derfor om at få en udtalelse fra mindst én repræsentant pr. gruppe, da jeg havde modtaget en anmodning om at få fastslået, om det fornødne antal medlemmer er til stede i overensstemmelse med forretningsordenens artikel 149. Denne anmodning var baseret på en skriftlig anmodning fra 40 medlemmer. For at være helt ærlig rent faktisk 39 + 1, fordi det elvte navn på listen er fuldstændigt ulæseligt. Jeg kan ikke sige, vi kan ikke sige, hvem den fyrretyvende underskriver på den liste er.
<P>
Efter en debat og efter at have modtaget udtalelsen fra formanden for Udvalget om Konstitutionelle Anliggender tog jeg ansvaret, og jeg tolkede også forretningsordenens artikel 149, stk. 4, som siger, at de medlemmer, som har anmodet om at få fastslået, om det fornødne antal medlemmer er til stede, skal tælles som værende til stede, selv om de ikke længere befinder sig i Parlamentet.
<P>
Jeg vil gerne henlede Deres opmærksomhed på ordene "ikke længere". Der står ikke "ikke befinder sig i Parlamentet" men "ikke længere befinder sig". Det antyder, at de skal have været der tidligere. "Tidligere" henviser ganske bestemt ikke til at de har været til stede i tidligere måneder, men bestemt til det tidspunkt, da anmodningen blev fremsat. Jeg anførte derfor, at før stemmerne ville jeg undersøge, om de 40 underskrivere var til stede, selv om jeg havde vanskeligheder med at sige, hvem den fyrretyvende var.
<P>
Ifølge tjenesterne er fem af dem til stede. Hvis fyrre medlemmer nu rejser sig og fremsætter en anmodning om at få fastslået, om det fornødne antal medlemmer er til stede, vil jeg gøre det. Er der fyrre medlemmer, som rejser sig og anmoder om, at der etableres et quorum?
<SPEAKER ID="297" NAME="Neena Gill" AFFILIATION="PSE">
(EN) Hr. formand, kunne De verificere om der er 40 medlemmer her, for det er meget vanskeligt at vide?
<SPEAKER ID="298" NAME="Formand">
Fru Gill, jeg tror at jeg især siden i eftermiddags er begyndt at kunne artikel 149 udenad. De henviser til stk. 5. Det er formanden for mødet, og kun ham, der har til opgave at fastslå, at det fornødne antal medlemmer ikke er til stede, hvis han beslutter sig hertil. I betragtning af vigtigheden af de afstemninger vi skal have, navnlig om sagen om en person, der er dømt til døden, vil jeg ikke lege denne lille leg. Hvis 40 medlemmer ikke tager ansvar ved at rejse sig, vil jeg ikke fastslå, om der er det fornødne antal medlemmer.
<P>
Er der 40 medlemmer, som rejser sig? Jeg kan ikke se dem. Vi går derfor videre til afstemningen.
