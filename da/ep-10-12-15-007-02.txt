<CHAPTER ID="007-02">
2. Forslag til Den Europæiske Unions almindelige budget for regnskabsåret 2011 som ændret af Rådet (afstemning) 
<SPEAKER ID="167" NAME="Martin Schulz" AFFILIATION="S&amp;D">
(DE) Hr. formand! Jeg vil gerne på vegne af vores gruppe forklare følgende om ændringsforslag 13. Det er et ændringsforslag, som min kollega hr. Färm på vegne af vores gruppe fremlagde over for Budgetudvalget. Vi har ikke fremsat ændringsforslaget igen, men Gruppen De Grønne/Den Europæiske Fri Alliance har genfremsat det med 40 underskrifter. Vi vil undlade at stemme om dette ændringsforslag. Vi er dog kommet frem til et kompromis med De Grønne om sagen, og vi er helt enige. Eftersom vi har sagt, at vi som gruppe ikke vil fremsætte nogen nye ændringsforslag, undlader vi at stemme. Jeg vil imidlertid gøre det helt klart, at vi støtter dette punkt, afgiften på finansielle transaktioner, og vi håber, at medlemmer fra Parlamentets anden side i den nærmeste fremtid vil støtte os i afstemninger.
