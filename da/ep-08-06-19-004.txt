<CHAPTER ID="004">
Velkomstord
<SPEAKER ID="052" NAME="Formanden">
Jeg vil gerne ønske en delegation fra det schweiziske parlament velkommen i den officielle loge. Den schweiziske delegation ledes af Brigitta Gadient.
<P>
(Bifald)
<P>
Det er en fornøjelse for mig at ønske Dem alle velkommen i Europa-Parlamentet i Strasbourg, hvor De har deltaget i gårsdagens og dagens 27. interparlamentariske møde mellem EU og Schweiz.
<P>
Jeg ved, at der har været spændende diskussioner om udvikling, om den aktuelle situation og om de fremtidige udfordringer for forholdet mellem Schweiz og EU. Der har været lagt særlig vægt på dialogen mellem EU og Schweiz om beskatningsspørgsmål, borgernes frie bevægelighed, erfaringerne fra de sidste udvidelser af EU, tjenester på tværs af grænserne, Schengen-Dublinaftalerne, Schweiz' finansielle bidrag til EU-udvidelsen og frihandel for landbrugsprodukter.
<P>
Der har været forbindelser mellem vores parlamenter i lang tid - næsten 30 år - og det har givet os et dybtgående kendskab til hinanden, både på EU-siden og i Schweiz. Jeg er overbevist om, at denne uges udveksling af synspunkter vil forstærke vores parlamentære samarbejde.
<P>
(Bifald)
