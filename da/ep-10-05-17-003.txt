<CHAPTER ID="003">
Godkendelse af protokollen fra foregående møde
<P>
(Protokollen fra foregående møde godkendtes)
<SPEAKER ID="009" NAME="Mario Mauro" AFFILIATION="PPE">
(IT) Hr. formand, mine damer og herrer! Dette er blot for at minde Dem om, at to soldater fra Taurinense-brigaden her til morgen blev dræbt ved et attentat.
<P>
EU spiller en vanskelig rolle i forbindelse med krig og fred, og jeg anmoder her ved sessionens åbning om, at Parlamentet udtrykker sin medfølelse med og støtte til ofrenes familier i denne vanskelige tid.
<SPEAKER ID="010" NAME="Gianni Pittella" AFFILIATION="S&amp;D">
(IT) Hr. formand, mine damer og herrer! Jeg havde egentlig bedt om at tale i et minut for at sige det samme som min kollega, hr. Mauro, så jeg tilslutter mig hr. Mauro og udtrykker min medfølelse. Jeg mener, at hele Parlamentet er forenet i mindet om de to italienske soldater, som blev dræbt her til morgen.
<P>
Jeg mener, at vores sorg skal mildnes gennem indignation, solidaritet med familierne, støtte til de sårede og forkastelse af alle former for terrorisme. Europa skal dog også skride til handling sammen med de enkelte nationalstater for at sikre, at fredsmissionen bliver endnu mere effektiv og kan finde sted på sikrere betingelser.
<SPEAKER ID="011" NAME="Formanden">
Tak, fordi De påpeger dette for mig. Det er meget vigtigt, at vi altid udtrykker solidaritet med de soldater, der på vores vegne bekæmper terrorisme samt forskellige andre former for mishandling i Afghanistan og andre lande. Vi skal udtrykke solidaritet med deres store engagement i vores fælles sag, en sag, som fortsat er vigtig i hele verden. Det har vi tradition for i Europa-Parlamentet. Endnu en gang tak til begge medlemmer for at henlede min opmærksomhed på dette.
<SPEAKER ID="012" NAME="Geoffrey Van Orden" AFFILIATION="ECR">
(EN) Hr. formand! Mens vi mindes de tragiske tab i Afghanistan, skal vi også huske på, at vi næsten dagligt mister britiske soldater, som giver deres liv i den NATO-mission, der finder sted i det land. Vi skal anerkende de tragiske tab og have særlig medfølelse med familierne til alt vores tjenstgørende personel, uanset hvilket land de kommer fra, som gør tjeneste i NATO-regi.
<SPEAKER ID="013" NAME="Formanden">
Det er jeg helt enig med Dem i. Jeg tror, at vi alle har den samme holdning. De er europæere, som repræsenterer os alle i kampen mod terrorisme og alle former for vold i hele verden. De er vores repræsentanter.
<SPEAKER ID="014" NAME="Jacky Hénin" AFFILIATION="GUE/NGL">
(FR) Hr. formand! Jeg mener, at det faktisk er på sin plads at ære dem, der dør i tjenesten, sådan som De lige har gjort det. Det er også på sin plads, at vi sender en tanke til alle de arbejdstagere, som hver dag dør på arbejde, fordi deres arbejdsgivere ikke giver dem de ressourcer, der er nødvendige for gode arbejdsvilkår.
