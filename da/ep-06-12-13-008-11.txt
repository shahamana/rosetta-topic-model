<CHAPTER ID="008-11">
11. Den Internationale Fond for Irland (2007-2010) (afstemning) 
<P>
Før afstemningen
<SPEAKER ID="130" NAME="Jim Higgins " LANGUAGE="EN">
Hr. formand! Jeg vil gerne takke medlemmerne af Regionaludviklingsudvalget for deres støtte til denne betænkning. Jeg vil også gerne takke sekretariatet for deres bidrag.
<P>
Intet, jeg kan sige, vil på fyldestgørende vis udtrykke den taknemmelighed, det irske folk på begge sider af grænsen føler over for den investering, Europa har foretaget i den økonomiske genrejsning af Nordirland, grænseamterne i Republikken Irland og den nordirske fredsproces.
<P>
Til dato har Den Internationale Fond for Irland bidraget med 803 millioner euro og har fremskaffet fremmedkapital på yderligere 1,46 milliarder til støtte for 5.700 projekter og skabelse af 55.000 direkte og indirekte job. Den har også spillet en afgørende rolle for at mindske sekteriske spændinger og få bygget bro over splittelserne mellem de to traditioner på øen. Våbnene er nu tavse, forhåbentligt for altid, og økonomierne i Nordirland og grænseamterne mod syd begynder at virkeliggøre deres sande økonomiske potentiale.
<P>
Dette vil være sidste gang, vi beder EU om penge til dette program, eftersom den Internationale Fond nedlægges i 2010. Vi har oplevet mange falske håb førhen hvad angår en permanent politisk løsning for Nordirland. Mine irske kolleger og jeg er imidlertid overbeviste om, at vi langt om længe står over for en varig løsning, og at en decentral forvaltning snart bliver en langsigtet realitet.
<P>
(Formanden fratog taleren ordet)
