<CHAPTER ID="012-03">
3. Nordkaukasus, navnlig sagen om Oleg Orlov (
<SPEAKER ID="351" NAME="Bernd Posselt" LANGUAGE="DE">
Hr. formand! Hr. Landsbergis, som kender Nordkaukasus bedre end næsten alle andre, har stillet et par mundtlige ændringsforslag, som strammer op på teksten, og som jeg vil bede Dem støtte. Jeg fremlægger dem på hans vegne.
<P>
I punkt 3 vil vi gerne indsætte ordet "egentlig" efter "anerkender Ruslands ret til at bekæmpe" og før "terrorisme" for at gøre teksten klarere, da terrorisme ofte bruges som påskud. I punkt 5 vil vi gerne indsætte ordet "vedvarende", så der kommer til at stå "fremhæver, at den vedvarende straffrihed". I punkt 15 vil vi gerne indsætte rodet "intimiderende", så der kommer til at stå "fordømmer den intimiderende ransagning af menneskerettighedsorganisationers kontorer".
<P>
Formålet med disse ændringsforslag er blot at gøre sproget i betænkningen klarere, og jeg beder Parlamentet acceptere dem.
