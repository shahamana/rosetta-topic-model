<CHAPTER ID="004-01">
1. Sikkerhedselementer og biometriske identifikatorer i pas og rejsedokumenter (
<P>
Efter afstemningen om betænkningen af Carlos Coelho
<SPEAKER ID="099" NAME="Francesco Enrico Speroni" AFFILIATION="UEN">
(IT) Hr. formand, mine damer og herrer! Jeg har en bemærkning til forretningsordenen. De fortalte os, at De på anmodning af journalisterne - en agtværdig gruppe - vil forkynde alle stemmeafgivelser, men efter min mening bør Parlamentets regler fastsættes af parlamentarikerne og ikke journalisterne. Jeg vil gerne vide, om der er tale om en sammenslutning af blinde journalister, for afstemningsresultaterne er klart tilgængelige på skærmene. Under alle omstændigheder kan døve journalister få problemer, hvis De læser resultaterne op.
<P>
(Bifald)
<SPEAKER ID="100" NAME="Formanden">
Hr. Speroni! Jeg har vanskeligt ved at udtrykke min personlige mening om journalisternes problemer. Da denne anmodning er indgivet til Præsidiet - og personligt er jeg tilbøjelig til at dele deres synspunkt - bør det nok være Præsidiet, der besvarer Deres spørgsmål. Det er allerede blevet besluttet, at spørgsmålet om svaret kommer på dagsordenen for Præsidiets næste møde.
<SPEAKER ID="101" NAME="Edward McMillan-Scott" AFFILIATION="PPE-DE">
(EN) Hr. formand! Jeg er enig med hr. Speroni. Jeg erkender Deres vanskelige situation, men jeg vil give ham ret. Skærmene registrerer alle stemmer. Det er meget tidkrævende at læse alle afstemningsresultater vedrørende ændringsforslag op - specielt med en afstemning som den, vi har i dag. Jeg vil foreslå, at Præsidiet sender det tilbage til det relevante udvalg, og at vi overvejer det ved en kommende afstemning - hvis parlamentsmedlemmerne kan acceptere det.
<P>
(Bifald)
<SPEAKER ID="102" NAME="Formanden">
Som jeg allerede har sagt, bliver spørgsmålet forelagt Præsidiet, så det kan komme med et endeligt svar.
<P>
Vi vil derfor skride til afstemning.
