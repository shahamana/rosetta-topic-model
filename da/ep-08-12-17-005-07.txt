<CHAPTER ID="005-07">
7. Tilrettelæggelse af arbejdstiden (
<P>
- Efter afstemningen:
<SPEAKER ID="089" NAME="Alejandro Cercas" LANGUAGE="ES">
Jeg vil udtrykke mig i korthed, hr. formand! Jeg vil først takke alle mine kolleger og lykønske dem med denne sejr, som tilkommer alle Parlamentets grupper. Det er en sejr for Parlamentet som helhed.
<P>
(Bifald)
<P>
Jeg vil gerne takke de 2 mio. europæiske læger og 1 mio. medicinstuderende for deres indsats, og jeg vil også gerne takke Den Europæiske Faglige Samarbejdsorganisation og alle de nationale fagforeninger for deres kæmpe indsats.
<P>
Hr. formand, det er vigtigt at minde Rådet om, at dette ikke er et tilbageslag, men snarere en mulighed til at ændre en forkert beslutning. Rådet burde se det som en mulighed til at bringe vores dagsorden tættere på borgerne. Vi bør bede Kommissionen om at tage sit dommertøj på og tage Rådets trøje af, som den har haft på de sidste tre år. Når den har taget sin dommertrøje på, kan vi gå over til forligsforhandlingen, så det bliver muligt at forene arbejdslivet og familielivet og det sociale Europa.
<P>
(Kraftigt bifald)
<SPEAKER ID="090" NAME="Jan Andersson" AFFILIATION="PSE">
(SV) Hr. formand! Jeg vil gerne komme med en oprigtig tak til Alejandro og alle andre, der har arbejdet med dette spørgsmål. Jeg kan ikke se Rådet her i dag. Vi har forsøgt at komme i forhandling med Rådet undervejs, men det har ikke været parat til at komme til forhandlingsbordet. Nu kan vi se et stort flertal her i Parlamentet. Lad os sætte os til forhandlingsbordet, så vi kan udarbejde et godt arbejdstidsdirektiv. Nu fremgår det med stort flertal, hvad Parlamentet mener.
