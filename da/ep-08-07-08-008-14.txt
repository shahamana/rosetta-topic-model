<CHAPTER ID="008-14">
14. Godkendelse af Kommissionen (ændring af forretningsordenen) (
<P>
Før afstemningen
<SPEAKER ID="143" NAME="Stavros Dimas">
medlem af Kommissionen. - (EN) Hr. formand! Kommissionen ønsker at takke hr. Duff for hans betænkning.
<P>
Vi støtter Parlamentets beslutning om at reformere høringsproceduren på en måde, der vil øge udnævnelsesprocedurens transparens og demokratiske legitimitet yderligere ved at indføre klare, transparente og ensartede procedurer og evalueringskriterier.
<P>
Kommissionen mener dog, at de procedurer, der skal anvendes i de forskellige tilfælde omhandlet i betænkningen, fuldt ud skal respektere de relevante bestemmelser i traktaten, navnlig artikel 215, og i rammeaftalen, så de afspejler de retlige og institutionelle forskelle mellem dem.
<P>
Helt specifikt bør de procedurer, der anvendes i forbindelse med omrokering af porteføljerne, være lettere end dem, der anvendes til godkendelse af hele Kommissionen, og de bør respektere de beføjelser, som formanden for Kommissionen har til at fordele porteføljer.
<P>
Vi mener, at dette er i begge institutioners interesse. Endvidere er Kommissionen retligt bundet af traktaterne og rammeaftalen, og den forbeholder sig derfor sin ret til at godkende de relevante procedurer, der skal anvendes i hvert af de forskellige scenarier, fra sag til sag og i en konstruktiv samarbejdsånd, som det hidtil har været tilfældet. Denne fremgangsmåde har vist sig at være vellykket for begge institutioner.
