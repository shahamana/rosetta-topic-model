<CHAPTER ID="008">
Afstemningstid
<SPEAKER ID="096" NAME="Formanden">
Inden vi begynder afstemningen vil jeg gerne oplyse medlemmerne om, at vi i dag indfører et nyt informationssystem for vores afstemninger her i mødesalen. Hovedelementet er, at man på en af storskærmene kan se den officielle afstemningsliste, der er udarbejdet af Tabling Desk. På skærmene vil hver enkelt afstemning blive fremhævet, når den bliver bekendtgjort, hvilket dermed gør det lettere for alle medlemmer at følge med i afstemningen.
<P>
Vi går nu over til afstemning.
<P>
(Resultater og andre oplysninger vedrørende afstemningen: se protokollen)
<SPEAKER ID="097" NAME="Graham Watson">
for ALDE-Gruppen. - (EN) Hr. formand! Jeg vil gerne bede om en præcisering. Forholder det sig sådan, at formanden har bestemt, at vi skal benytte omarbejdningsproceduren til afstemningen om Krahmer-betænkningen i dag og afstemningen om Cashman-betænkningen i morgen? Hvis det er tilfældet, anmoder min gruppe om, at vi udsætter afstemningen om Krahmer-betænkningen til i morgen, således at vi kan undersøge virkningerne af at benytte omarbejdningsproceduren for afstemningen.
<SPEAKER ID="098" NAME="Formanden">
Formanden overvejer disse to punkter. Når vi kommer til Krahmer-betænkningen tager vi Deres indlæg til forretningsordenen.
<SPEAKER ID="099" NAME="Thomas Mann" AFFILIATION="PPE-DE">
(DE) Hr. formand! Jeg ønsker Parlamentet tillykke med det nye informationssystem. Det ser dog ud til, at der er nogle informationer vedrørende den daglige rutine, der ikke bliver formidlet.
<P>
Det glæder mig imidlertid meget, at det på 50-års-dagen for Kinas besættelse af Tibet er lykkedes for mange af os at hænge det tibetanske flag op. Jeg har ladet mig fortælle, at Præsidiet på forhånd havde sagt, at bestemte flag ikke må hænges op, hvilket vil sige, at parlamentsmedlemmerne ikke kan hænge dem op på denne vigtige dag. Er der nogen opdaterede oplysninger om dette spørgsmål?
<SPEAKER ID="100" NAME="Formanden">
Jeg forstår, at der har hersket en vis forvirring om dette punkt, men formanden har sagt, at man for god ordens skyld i dag - og det glæder mig at se så mange flag her i mødesalen; jeg har faktisk også selv ét i min lomme her - har lov til at hænge det tibetanske flag op.
<P>
Dette giver mig mulighed for at byde Kasur Tashi Wangdi, der er stedfortræder for hans Hellighed, Dalai Lama, velkommen i Europa-Parlamentet.
<P>
(Vedvarende bifald)
<SPEAKER ID="101" NAME="Zbigniew Zaleski" AFFILIATION="PPE-DE">
(EN) Hr. formand! Jeg vil med forlov gerne sige nogle få alvorlige og vigtige ord. Vi har lige rundet årsdagen for den barbariske nedskydning med nakkeskud af 20 000 polske officerer og medlemmer af landets intelligentsia i Katyń i 1940 på ordre fra "nationernes fader", Joseph Stalin. Dette betød udryddelsen af lederne og eliten i en nation, der kæmpede for sin egen og Europas frihed.
<P>
For fire år siden bad jeg om et minuts stilhed for at mindes disse mennesker, men Parlamentet afviste anmodningen. Jeg vil derfor ikke bede om dette i dag, og vil fritage formandskabet for at skulle træffe det, der åbenbart er sådan en vanskelig beslutning. I stedet ønsker jeg, at vi ikke glemmer denne tragedie, og at vores fælles indsats kan afværge folkedrab af denne type på det europæiske kontinent i fremtiden.
<P>
(Bifald)
<SPEAKER ID="102" NAME="Formanden">
Tak til hr. Zaleski - bifaldet taler for sig selv.
