<CHAPTER ID="003">
Velkomstord
<SPEAKER ID="009" NAME="Formanden">
Jeg vil nu byde varmt velkommen til to gæster fra Belarus, Andzelika Borys, formand for sammenslutningen af polakker i Belarus, og Aleksandr Milinkevich, som modtog vores egen Sakharovpris i 2006 og leder den demokratiske opposition i Belarus.
<P>
(Vedvarende bifald)
<P>
Belarus trækker desværre på ny overskrifter på grund af hetzen mod ngo'er. Parlamentet fastholder og vil fastholde, at universelle værdier er noget, som vi værdsætter og tror på. Vi vil fordømme autoritære regimer, der anvender magt og chikanerer demokratiske organisationer, blot fordi de ikke deler regimets synspunkter.
