<CHAPTER ID="001">
Åbning af mødet (første møde i det nyvalgte Parlament) 
<SPEAKER ID="004" NAME="Formanden">
Mine damer og herrer! I overensstemmelse med akten om almindelige direkte valg til Europa-Parlamentet erklærer jeg det første møde i Europa-Parlamentet efter valget for åbent.
<P>
(Bifald)
<P>
Jeg vil bede Dem rejse Dem for Europa-hymnen.
<P>

<P>
Jeg byder Dem varmt velkommen til Europa-Parlamentets første møde efter valget og lykønsker alle, de genvalgte medlemmer og de nyvalgte medlemmer. Knap halvdelen af de 736 medlemmer er blevet valgt til Europa-Parlamentet for første gang. Det er navnlig opmuntrende, at 35 % af medlemmerne er kvinder - det er den højeste procentdel nogensinde i Europa-Parlamentet.
<P>
(Bifald)
<P>
170 mio. borgere mødte frem ved stemmeurnerne, og vores arbejde tjener et fornemt formål, nemlig at forene vores kontinent! Vi må i vores arbejde aldrig glemme, at EU er baseret på værdier. Menneskelig værdighed, menneskerettigheder, frihed, demokrati, retsstatsprincippet og fred er grundlaget for vores indsats. Vi står sammen i solidaritet. Jeg beder Dem om at sikre, at gensidig respekt altid vil være vores ledende princip. Hvis vi gør dette, vil vi helt sikkert få succes. Lad os gå i gang med arbejdet!
