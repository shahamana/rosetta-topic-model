<CHAPTER ID="007">
Afstemningstid
<SPEAKER ID="133" NAME="Formanden">
Vi går nu over til afstemning.
<P>
(Resultater og andre oplysninger vedrørende afstemningen: se protokollen)
<P>
Fru Morkūnaitė-Mikulėnienønsker at fremlægge et indlæg til forretningsordenen.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Hr. formand, mine damer og herrer! Den 13. januar i år er 20-års-dagen for en begivenhed, der væltede det sovjetiske imperium. I 1991 i Litauen modstod en ubevæbnet gruppe på nogle tusinde mennesker den sovjetiske hærs aggression og forsvarede frihed og uafhængighed. De blodige begivenheder natten efter den 13. januar forbløffede Europa og resten af verden. Lande, internationale organisationer og enkeltpersoner reagerede på besættelsesmagtens vold og sendte støtteerklæringer til Vilnius. På hele det litauiske folks vegne vil jeg gerne takke Parlamentet for den beslutning, der blev vedtaget den 24. januar 1991 til støtte for Baltikum, og som fordømte den sovjetiske aggression. Vi takker de lande, De repræsenterer, som ikke lod os i stikken. Som symbol på vores taknemmelighed vil De finde et mindeskrift i Deres bakker til minde om disse begivenheder. For at forhindre, at en så tragisk historie nogensinde kan gentage sig, må vi ...
<SPEAKER ID="135" NAME="Formanden">
Tak, fru Morkūnaitė-Mikulėnienė. Jeg må bede Dem afbryde Deres indlæg nu, for vi gav Dem ordet, selv om det ikke var et indlæg til forretningsordenen, De ville fremlægge. Jeg ville ikke afbryde dem af høflighed, og fordi De sagde nogle fornuftige ting. Tak skal De have.
