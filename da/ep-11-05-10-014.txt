<CHAPTER ID="014">
Godkendelse af protokollen fra foregående møde
<SPEAKER ID="477" NAME="Bruno Gollnisch" AFFILIATION="NI">
(FR) Hr. formand! Jeg vil gerne kommentere pkt. 16 i protokollen for i går, som ganske rigtigt gengiver min anmodning om en forhandling om ophævelsen af min parlamentariske immunitet, hvilket De afviste. Det er derfor i strid med, hvad fru Angelilli, der havde forsædet, sagde tidligere, da hun hævdede, at jeg havde fået ordet i går for at tale om ophævelse af min parlamentariske immunitet, hvilket ikke var sandt. Parlamentet har derfor frataget et af dets medlemmer en vital ret til beskyttelse uden at lade enten parten selv eller nogen anden, som måtte have talt til vedkommendes forsvar, tage ordet om emnet på plenarmødet, enten under en forhandling eller under stemmeforklaringerne eller på et andet tidspunkt. Jeg ønskede blot at fastslå dette, så tak, fordi De gjorde det.
<SPEAKER ID="478" NAME="Formanden">
Jeg forstår det sådan, at Deres kommentar er beregnet for protokollen. Tak for kommentaren.
