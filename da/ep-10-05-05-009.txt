<CHAPTER ID="009">
Arbejdsplan
<SPEAKER ID="014" NAME="Formanden">
Det endelige forslag til dagsorden for dette møde, som blev vedtaget på formandskonferencens seneste møde i henhold til forretningsordenens artikel 140 og 155, er omdelt. Efter aftale med de politiske grupper foreslår jeg følgende ændringer til dagsordenen for denne uges plenarforsamling:
<P>
Torsdag den 5. maj 2010:
<P>
For det første bliver forhandling under ét om to betænkninger af Íñigo Méndez de Vigo om Europa-Parlamentets sammensætning første punkt på dagsordenen.
<P>
For det andet er et nyt punkt blevet sat på dagsordenen, nemlig "Redegørelser fra Rådet og Kommissionen: Forberedelse af topmødet mellem euroområdets stats- og regeringschefer den 7. maj 2010" uden afstemning. Dette punkt bliver det andet på dagsordenen, og vi får blot en talerunde for talerne fra de politiske grupper, ingen "catch-the-eye"procedure.
<P>
For det tredje er punktet "Redegørelser fra Rådet og Kommissionen: Standardisering af elektriske køretøjer" ændret til "Redegørelser fra Rådet og Kommissionen: Elektriske køretøjer".
<P>
For det fjerde er betænkning af Vittorio Prodi, som vi skulle have haft en kort præsentation af i dag, blevet flyttet til spørgetiden torsdag den 6. maj 2010. Afstemningen finder sted umiddelbart efter.
<P>
Torsdag den 6. maj 2010:
<P>
For det første er afstemningen om betænkning af Vital Moreira om forslag til Europa-Parlamentets og Rådets afgørelse om makrofinansiel bistand til Ukraine blevet udskudt til den anden mødeperiode i maj.
<P>
For det andet er afstemningen om forslag til beslutning om udkast til retningslinjer for en ordning for kompensation til transmissionssystemoperatører for omkostningerne ved at huse grænseoverskridende elektricitetsstrømme i deres net samt for en fælles fremgangsmåde for regulering af transmissionsafgifter blevet taget af dagsordenen.
<P>
Hvis ingen gør indsigelse, betragter jeg den som godkendt.
<P>
(Parlamentet godkendte ændringerne)
<P>
(Den således ændrede arbejdsplan vedtoges)
