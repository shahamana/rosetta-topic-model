<CHAPTER ID="012">
Dagsorden
<SPEAKER ID="016" NAME="Formanden">
Det endelige forslag til dagsorden, som fastsat af Formandskonferencen på mødet torsdag den 17. april 2008 i henhold til forretningsordenens artikel 130 og 131, er blevet omdelt.
<P>
Der er foreslået følgende ændringer til forslaget:
<P>
Vedrørende mandag, tirsdag og onsdag
<P>
Ingen ændringer.
<P>
Vedrørende torsdag
<P>
UEN-Gruppen har anmodet om, at punktet om Iran i forhandlingen om tilfælde af overtrædelser af memeskerettighederne erstattes af et nyt punkt om Georgien.
<SPEAKER ID="017" NAME="Hanna Foltyn-Kubicka" LANGUAGE="PL">
Hr. formand! Jeg foreslår, at vi drøfter situationen i Georgien i stedet for Iran eller Tchad. Situationen i Georgien er af uopsættelig karakter, eftersom den russiske Duma har vedtaget en beslutning, hvori præsidenten opfordres til at tage stilling til spørgsmålet om anerkendelse af Transniestrien, Abkhasien og Sydossetien, samt vedtaget at øge antallet af russiske styrker i regionen. Georgiens territoriale integritet er garanteret ved 36 FN-resolutioner vedtaget i 1993. Desuden er der præsident Saakasjvilis fredsplan for Abkhasien. Jeg anser dette for at være et prioriteret anliggende og foreslår derfor denne ændring.
<P>
(Bifald)
<SPEAKER ID="018" NAME="Hannes Swoboda">
for PSE-Gruppen. - (DE) Hr. formand! Jeg synes, vi skal vente, til Parlamentets delegation rejser til Georgien om en uges tid, hvor den især vil se på spørgsmålet om Abkhasien. Der er faktisk flere medlemmer af delegationen til stede her. Vi kan sætte emnet på dagsordenen efter delegationens besøg om en uges tid, måske ikke som et uopsætteligt spørgsmål, men i hvert fald som et spørgsmål, der kræver en alvorlig behandling. Vi bør dog vente, til parlamentets delegation har aflagt rapport.
<P>
(Parlamentet forkastede forslaget)
<P>
(Dagsordenen blev vedtaget)
