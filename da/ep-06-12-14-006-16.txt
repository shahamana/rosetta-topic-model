<CHAPTER ID="006-16">
16. Terrorisme - Forebyggelse, beredskab og konsekvensstyring (afstemning) 
<P>
Før afstemningen
<SPEAKER ID="093" NAME="Romano Maria La Russa " LANGUAGE="IT">
Hr. formand, mine damer og herrer! Jeg skal gøre det kort. Jeg beklager dybt, at der blev truffet beslutning om hasteafstemning om de tre rammeprogrammer for området med frihed, sikkerhed og retfærdighed for perioden 2007-2013. Selv om jeg er klar over, at det er yderst nødvendigt at vedtage betænkningerne inden årets udgang for at gøre det muligt at iværksætte procedurerne for finansieringsbevilling fra den 1. januar 2007, mener jeg, at nogle så vigtige programmer i det mindste fortjener en forhandling i Parlamentet.
<P>
Eftersom jeg ikke har haft mulighed for det tidligere, vil jeg benytte lejligheden til at takke alle dem, der har har samarbejdet med undertegnede i over halvandet år. Foruden mit team vil jeg gerne takke parlamentsmedlemmerne for deres samarbejde og gruppens tjenestemænd og sekretariat for den indsats, de har gjort.
