<CHAPTER ID="004-05">
5. Fødevarepriser i Europa (
<P>
- Før afstemningen
<SPEAKER ID="067" NAME="Katerina Batzeli">
ordfører. - (EL) Hr. formand! Det ville være højst interessant, hvis vi kunne sammenligne afstemningen om betænkningen fra Udvalget om Landbrug og Udvikling af Landdistrikter med det alternative forslag til beslutning fra 40 medlemmer og Gruppen Alliancen af Liberale og Demokrater for Europa. Man ville kunne konstatere følgende:
<P>
for det første at i alt 15 forslag er blevet ændret, uden det har nogen signalværdi
<P>
for det andet at der ud over det kvantitative spørgsmål også er det politiske spørgsmål, idet man i det alternative forslag har slettet enhver henvisning til de store kommercielle detail- og engroskæders rolle og ansvar
<P>
for det tredje at Europa-Parlamentets skriftlige erklæring, der er underskrevet af 439 medlemmer, som ønsker, at underafdelinger skal kontrolleres og fungere ordentligt, helt er gledet ud, og
<P>
for det fjerde at enhver henvisning til unfair handelspolitik er blevet slettet eller forskønnet, og at man endda går så vidt som til at undlade at anbefale at etablere en database i hele EU over priserne ab landmand og forbrugerpriserne, som skulle være tilgængelig for samtlige borgere og forbrugere.
<P>
Målsætningen for Udvalget om Landbrug og Gruppen på Højt Plan er at gennemgå den konkurrencemæssige praksis og gennemsigtigheden på det indre marked inden for fødevarebranchen. I dag falder der dom over os alle sammen.
<SPEAKER ID="068" NAME="Astrid Lulling" AFFILIATION="PPE-DE">
(FR) Hr. formand! Det er helt igennem forbløffende, at høre sådan et indlæg.
<P>
Jeg vil bare gerne sige til mine kolleger, at jeg er en af forslagsstillerne til den alternative beslutning. Vi er i Den Europæiske Union, ikke i Sovjetunionen.
<P>
(Bifald)
<SPEAKER ID="069" NAME="Formanden">
Jeg er sikker på, at denne detalje ikke har undgået parlamentsmedlemmernes opmærksomhed, men jeg gav ordet til vores ordfører, fordi hun ikke havde mulighed for at tage ordet under forhandlingen. Hun er jo berettiget til to minutter, og derfor har ordføreren helt frit slag i to minutter. Dette er blevet respekteret.
