<CHAPTER ID="008-08">
8. Situationen i Iran (afstemning) 
<P>
Før afstemningen
<SPEAKER ID="081" NAME="José Ignacio Salafranca Sánchez-Neyra" AFFILIATION="PPE-DE">
(ES) Hr. formand! Jeg har blot taget ordet for at sige, at min gruppe tilslutter sig de grupper, der har stillet forslaget til fælles beslutning, og at den vil give det sin opbakning.
<P>
Før afstemningen om punkt 6
<SPEAKER ID="083" NAME="Vytautas Landsbergis" AFFILIATION="PPE-DE">
(EN) Hr. formand! Jeg beklager, at mine ændringsforslag bliver rykket på denne specielle måde på grund af tekniske problemer. Jeg beder om støtte til at erstatte ét ord, således at "potentiel militær anvendelse" ville blive til "potentiel militær tilknytning".
<P>
(Parlamentet vedtog det mundtlige ændringsforslag)
<P>
Før afstemningen om punkt 9
<SPEAKER ID="085" NAME="Vytautas Landsbergis" AFFILIATION="PPE-DE">
(EN) Hr. formand! Det er igen meget enkelt. Jeg vil gerne have indsat ét ord: "oprigtigt samarbejde".
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 9
<SPEAKER ID="087" NAME="Paulo Casaca" AFFILIATION="PSE">
(EN) Hr. formand! Jeg beklager at måtte meddele Parlamentet, at Zamel Bawi, hvis henrettelse vi anmodede om at få stoppet, blev henrettet i går morges kl. 04.00 i Karoon-fængslet i Ahwaz. Derfor stiller jeg et mundtligt ændringsforslag til Salafranca Sánchez-Neyras eksisterende ændringsforslag, som jeg håber, han vil være enig i. Det mundtlige ændringsforslag vedrører denne henrettelse og fastslår, at én af de indsatte på dødsgangen faktisk er en europæisk statsborger, som blev kidnappet i Syrien. De to andre er UNHCR-flygtninge, som allerede havde fået asyl i Norge.
<P>
Det mundtlige ændringsforslag lyder som følger: "Protesterer på det kraftigste mod henrettelsen i Iran den 30. januar 2008 kl. 04.00 lokal tid af Ahwazi-aktivisten Zamel Bawi, som er den 19. Ahwazi-aktivist, der er blevet henrettet i løbet af de seneste 12 måneder, og opfordrer den iranske regering til at afstå fra at henrette den hollandske statsborger og menneskerettighedsaktivist Faleh Abdulah al-Mansouri og UNHCR-flygtningene Rasoul Ali Mazrea og Said Saki, som er sikret genbosætning i Norge, samt til at lade dem rejse til deres statsborgerskabsland eller asylland". Herefter fortsætter det som før: "opfordrer til frigivelsen af de kurdiske journalister Abdolvahed "Hiwa" Butimar og Adnan Hassanpour, som er blevet dømt til døden".
<P>
(Parlamentet vedtog det mundtlige ændringsforslag)
<P>
Før afstemningen om punkt 15
<SPEAKER ID="089" NAME="Vytautas Landsbergis" AFFILIATION="PPE-DE">
(EN) Hr. formand! Der hvor vi omtaler al form for tortur, foreslår jeg, at der indsættes: "herunder særdeles umenneskelige henrettelser", for disse finder sted, især henrettelser med tortur.
<P>
(Parlamentet vedtog det mundtlige ændringsforslag)
<P>
Før afstemningen om punkt 17
<SPEAKER ID="091" NAME="Vytautas Landsbergis" AFFILIATION="PPE-DE">
(EN) Hr. formand! Dette vedrører den eksisterende tekst, som allerede "kræver, at mindretal skal have mulighed for at udøve alle de rettigheder, som gælder i henhold til den iranske forfatning". Men selv rettigheder i henhold til landets egen forfatning er ikke gældende. Derfor foreslår jeg, at den sidste del af teksten skal begynde med "opfordrer de iranske myndigheder til at handle forfatningsmæssigt og til i lovgivning og praksis at afskaffe enhver form for diskrimination". Resten ville forblive uændret. De skal således handle i henhold til deres egen forfatning, som ikke bliver overholdt.
<P>
(Parlamentet vedtog det mundtlige ændringsforslag)
<P>
Før afstemningen om punkt 19
<SPEAKER ID="093" NAME="Vytautas Landsbergis" AFFILIATION="PPE-DE">
(EN) Hr. formand! Jeg indvilliger i at trække dette mundtlige ændringsforslag tilbage, da det komplementerer den konsensus, som allerede er nået. Artikel 19 omhandler Rådets og Kommissionens tilsidesættelse af Domstolens afgørelse. Der er allerede blevet indgået et kompromis, så jeg indvilliger i at trække det tilbage.
<P>
Før afstemningen om punkt 3
<SPEAKER ID="095" NAME="Alejo Vidal-Quadras" AFFILIATION="PPE-DE">
- (ES) Hr. formand! I forbindelse med en beslutning af denne politiske betydning er vi overbevist om, at det er meget hensigtsmæssigt, at der findes den størst mulige støtte og enighed i Parlamentet.
<P>
Vi foreslår derfor et mundtligt ændringsforslag, som vil fjerne enhver værdidom af det oprindelige forslag og blot komme med en simpel henvisning til en konkret kendsgerning, som vi kunne kalde en "relevant kendsgerning" i forbindelse med beslutningen, der som nævnt fjerner enhver værdidom for hermed at opnå den størst mulige støtte i Parlamentet.
<P>
Det mundtlige ændringsforslag vil erstatte teksten i ændringsforslaget med følgende tekst: "noterer sig Retten i Første Instans' beslutning af 12. december 2006." Kort sagt en simpel omtale af en relevant kendsgerning uden nogen form for værdidom.
<P>
(Parlamentet vedtog det mundtlige ændringsforslag)
<P>
Før afstemningen om betragtning C
<SPEAKER ID="097" NAME="Vytautas Landsbergis" AFFILIATION="PPE-DE">
(EN) Hr. formand! Jeg beklager. Det skyldes et teknisk problem, at mine ændringsforslag fremstår på denne særlige måde. Jeg er ikke sådant et enfant terrible, at jeg er ude på at pine jer her.
<P>
Men altså eftersom de er indgivet, må jeg stille dem nu. Det drejer sig om gennemførelsen af den tillægsprotokol, som Iran blev opfordret til at gennemføre hurtigst muligt. Jeg foreslår at tilføje "hvilket endnu ikke er tilfældet".
<P>
(Parlamentet forkastede det mundtlige ændringsforslag)
<P>
Før afstemningen om betragtning H
<SPEAKER ID="099" NAME="Vytautas Landsbergis" AFFILIATION="PPE-DE">
(EN) Hr. formand! Der forekommer en meget ubehagelig anvendelse af kraner ved offentlig hængning, især ved hængninger, hvor der udøves tortur. Jeg foreslår derfor, at der efter ordene "ofte ved offentlig hængning" indsættes "ved brug af kraner leveret af vestlige virksomheder".
<P>
Vi er ikke glade for det. Det tror jeg ikke, der er nogen, der er.
<P>
(Parlamentet forkastede det mundtlige ændringsforslag)
<P>
Efter betragtning R
<SPEAKER ID="101" NAME="Vytautas Landsbergis" AFFILIATION="PPE-DE">
(EN) Hr. formand! Dette er et vigtigt ændringsforslag, som jeg beder Parlamentet rette opmærksomhed mod, fordi det vedrører visse aktiviteter, som er til fare for vores egne folk og EU-borgerne.
<P>
Så en ny betragtning lyder "der henviser til, at en række EU-medlemslande deltager i en international aktion med henblik på at opbygge demokrati i Irak og forsvare landets befolkning mod terrorister, som også trænes og støttes af fremmede magter, herunder Iran, hvilket betyder, at soldater fra EU-medlemslandene - EU-borgere - lider tab og skade på grund af terrorangreb, som Iran ikke er uden forbindelse til".
<P>
Jeg håber, De vil give Deres støtte.
<P>
(Parlamentet forkastede det mundtlige ændringsforslag)
