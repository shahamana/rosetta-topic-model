<CHAPTER ID="004">
Støtte til udvikling af landdistrikterne fra ELFUL - Direkte betalinger inden for den fælles landbrugspolitik (forhandling) 
<SPEAKER ID="032" NAME="Formanden">
Næste punkt på dagsordenen er forhandling under ét om
<P>
betænkning af Jan Mulder for Udvalget om Landbrug og Udvikling af Landdistrikter om forslag til Rådets forordning om ændring af forordning nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL) - C6-0237/2006 - og
<P>
betænkning af Lutz Goepel for Udvalget om Landbrug og Udvikling af Landdistrikter om forslag til Rådets forordning om regler for frivillig graduering af direkte betalinger som fastsat i forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landmænd og om ændring af forordning (EF) nr. 1290/2005 - C6-0235/2006 -.
<SPEAKER ID="033" NAME="Lutz Goepel " LANGUAGE="DE">
Hr. formand! Ifølge dagsordenen skulle vi have forhandling om og også afslutte denne forhandling om både hr. Mulders og min betænkning her til morgen.
<P>
Nu er der præcis 18 minutter til afstemningen. Det er unfair over for vores jordbrugere og landmænd at påbegynde en sådan forhandling for derefter at afslutte et så vigtigt emne om frivillig graduering på 20 % - dvs. en politik, hvor en femtedel af de direkte betalinger, som tilkommer landmændene, skal omstruktureres eller reduceres - i eftermiddag med en eller anden tilfældig afstemning.
<P>
Jeg anmoder om, at denne forhandling udsættes til november.
<P>
(Bifald)
<SPEAKER ID="034" NAME="Formanden">
(EN) Beder De om udsættelse af forhandlingen eller afstemningen?
<SPEAKER ID="035" NAME="Lutz Goepel " LANGUAGE="DE">
Hr. formand! Hvornår er det, denne forhandling skal finde sted? Vel ikke nu, i de 15 minutter, der er tilbage? På vegne af min gruppe og mine kolleger anmoder jeg om, at vi udsætter forhandlingen. Jeg ved godt, at et sådant forslag normalt skal stilles 24 timer før forhandlingen, men 24 timer tidligere vidste jeg ikke, at Parlamentet ikke holder sin dagsorden.
<P>
(Bifald)
<SPEAKER ID="036" NAME="Katerina Batzeli" AFFILIATION="PSE">
(EL) Hr. formand! På vegne af Den Socialdemokratiske Gruppe kan jeg uforbeholdent støtte ordførerens, hr. Goepels, forslag om at udsætte forhandlingen og afstemningen til mødeperioden i november.
<SPEAKER ID="037" NAME="Niels Busk" AFFILIATION="ALDE">
Hr. formand! Jeg er trådt i stedet for Jan Mulder i dag, som er fraværende af private årsager, og jeg vil meget gerne også på vegne af min gruppe støtte hr. Goepels' forslag. Og så vil jeg samtidig rette en kritik mod formandskabet. Det er helt uanstændigt, at dette særdeles vigtige punkt - som det var nødvendigt, også af tidsmæssige grunde, at vi fik behandlet i denne uge - nu bliver maltrakteret på denne måde og får en sådan behandling. Så derfor støtter jeg hr. Goepels' forslag om at udsætte både forhandling og afstemning.
<SPEAKER ID="038" NAME="Neil Parish" AFFILIATION="PPE-DE">
(EN) Hr. formand! Jeg bakker fru Batzeli, hr. Goepel og hr. Busk op. Denne forhandling er meget vigtig: Den drejer sig om selve fremtiden for den fælles landbrugspolitik. Den vedrører alle EU-landene, men ingen mere end Det Forenede Kongerige. Eftersom vi skal nå vores fly i eftermiddag, er det simpelthen umuligt at debattere den nu. Vi er ganske enkelt nødt til at udsætte forhandlingen og afstemningen til november. Jeg håber, De vil godtage dette forhold.
<SPEAKER ID="039" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Hr. formand! Også jeg vil på vegne af min gruppe støtte ordførerens forslag. Når man ser på betænkningen, vil selv den uindviede nå frem til den konklusion, at det blot er en formel sag. Men bag dette gemmer der sig - som allerede nævnt af hr. Parish - en grundlæggende overvejelse om finansiering af landbrugspolitikken i de kommende år og også Parlamentets stilling i dette spørgsmål. Derfor skal vi forhandle om det på et fornuftigt tidspunkt, hvor vi har tid nok til det. Vi kan ikke bare maltraktere det på den måde.
<P>
Derfor støtter jeg forslaget og beder om, at De tager forslaget til efterretning og forelægger betydningen af denne diskussion for Præsidiet. Måske er Præsidiet slet ikke bevidst om det.
<SPEAKER ID="040" NAME="Ilda Figueiredo" AFFILIATION="GUE/NGL">
(PT) Hr. formand! Jeg vil blot gerne sige, at jeg støtter forslaget om at udsætte denne forhandling og den tilhørende afstemning til november af netop de grunde, der er nævnt, nemlig at det er for vigtig en sag til at blive hastet igennem på et kvarter eller lidt mere.
<SPEAKER ID="041" NAME="Hannes Swoboda" AFFILIATION="PSE">
(DE) Hr. formand! Jeg vil gerne anmode om, at vi blot stemmer om forslaget, sådan at De også kender Parlamentets anbefalinger. Men derudover kan vi også stemme om udsættelse alene. Beslutningen om, hvornår emnet igen kan sættes på dagsordenen, er naturligvis Formandskonferencens og i sidste ende hele Parlamentets anliggende. Men personligt er jeg for at udsætte begge dele. Måske kan vi stemme om det og så se, hvad Parlamentet ønsker.
<SPEAKER ID="042" NAME="Reimer Böge" AFFILIATION="PPE-DE">
(DE) Hr. formand! Jeg vil gerne tilslutte mig ordførerens forslag og det, hr. Swoboda har sagt. Som ordfører for den finansielle planlægning gør jeg imidlertid opmærksom på, at dette ulyksalige forslag beror på Rådets konklusioner, og at Kommissionen var forpligtet til at udarbejde et forslag til denne såkaldte frivillige graduering.
<P>
Vi har under forhandlingerne om den finansielle planlægning udtrykkeligt forbeholdt os vores position i forbindelse med lovgivningsproceduren, og det er præcis det, ordføreren nu varetager. I lyset af emnets betydning finder jeg det passende at opfordre Rådet til, når forhandlingen er blevet udsat, at være til stede ved den næste forhandling og bekræfte, at det vil være tilfældet.
<SPEAKER ID="043" NAME="Janusz Wojciechowski" AFFILIATION="UEN">
(PL) Hr. formand! På vegne af Gruppen Union for Nationernes Europa ønskede jeg simpelthen at sige, at jeg også fuldt ud støtter hr. Goepels forslag. Betænkningerne er vigtige, og de fortjener at blive forhandlet på et seriøst møde, ikke under disse forhold. Jeg støtter fuldt ud hr. Goepel.
<SPEAKER ID="044" NAME="Formanden">
Argumenterne har overbevist mig. Som formand for dette møde foreslår jeg, at vi ændrer dagsordenen ved at trække den fælles forhandling om hr. Mulders og hr. Goepels betænkninger tilbage.
<P>
(Parlamentet var indforstået med at trække de to betænkninger tilbage fra dagsordenen for mødedagen)
<SPEAKER ID="045" NAME="Lutz Goepel " LANGUAGE="DE">
Hr. formand! Jeg vil gerne sige tak til alle politiske partier og grupperinger.
<P>
(Bifald og latter)
<SPEAKER ID="046" NAME="Formanden">
Vi er nået til en fornuftig løsning. Forhandlingen vil finde sted på et mere passende tidspunkt, under mere optimale vilkår.
<P>
(Mødet blev midlertidigt afbrudt kl. 11.20 og genoptaget kl. 11.40)
