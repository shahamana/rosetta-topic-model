<CHAPTER ID="007-17">
17. Europol-ansattes vederlag og tillæg (afstemning) 
<P>
Før afstemningen om forslaget til lovgivningsmæssig beslutning
<SPEAKER ID="069" NAME="Claude Moraes " LANGUAGE="EN">
Hr. formand! Ifølge vores regler skal et lovgivningsforslag, der forkastes, henvises til fornyet udvalgsbehandling. Formålet med en sådan henvisning er at forsøge at finde en acceptabel løsning for Parlamentet. Desværre kan en henvisning i den konkrete sag vise sig at være meningsløs, da Rådet ikke kan ændre sin holdning. Samtidig ønsker Udvalget om Borgernes Rettigheder og Retlige og Indre Anliggender ikke at hindre Rådet i at træffe sin beslutning - sådan som udvalget kan gøre ifølge traktatens retsgrundlag.
<P>
Vi agter at sende vores politiske budskab til Rådet om, at Europol skal styrkes og baseres på et sundt retsgrundlag i henhold til EU's traktater på samme måde, som Eurojust er forordnet. I betragtning af at dette budskab klart fremgår af de lovgivningsmæssige beslutninger, vil jeg foreslå, at de sættes direkte til afstemning, og jeg vil anbefale Dem at stemme for forslaget.
