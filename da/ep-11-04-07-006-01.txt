<CHAPTER ID="006-01">
1. Vaccination mod bluetongue (
<P>
Før afstemningen:
<SPEAKER ID="102" NAME="Paolo De Castro" AFFILIATION="S&amp;D">
formand for Udvalget om Landbrug og Udvikling af Landdistrikter. - (IT) Fru formand, mine damer og herrer! Jeg vil gerne kort understrege vigtigheden af Wojciechowskis betænkning om bluetongue, der vedrører os alle.
<P>
Hvad angår indholdet, er der ingen konflikt mellem Kommissionen, Parlamentet og Rådet. Dog er medtagelsen af sammenligningstabeller stadig et meget ømtåleligt emne. På trods af, at Rådet var fuldstændig imod det, besluttede Udvalget om Landbrug og Udvikling af Landdistrikter at stemme for en tekst, hvori der medtages sammenligningstabeller, som forpligter medlemsstater til at rapportere om gennemførelsen af direktivet.
<P>
Nu er det op til Rådet at beslutte, om det vil acceptere sammenligningstabellerne og indgå aftalen under førstebehandlingen, eller om det vil stå til ansvar over for de europæiske landmænd, fordi kampagnen for vaccination mod bluetongue ikke bliver til noget i år, fordi Rådet ikke vil give sig på dette punkt.
<P>
Jeg mener, at denne betænkning kan komme til at danne præcedens i fremtidige forhandlinger med Rådet. Vi må stå sammen og være viljefaste i vores opfordring til maksimal gennemsigtighed fra medlemsstaternes side og i vores forsvar af fuldstændig overholdelse af EU-lovgivningen.
<SPEAKER ID="103" NAME="Formanden">
Jeg tror, ordføreren også gerne vil have ordet.
<SPEAKER ID="104" NAME="Janusz Wojciechowski" LANGUAGE="PL">
Fru formand! I princippet har hr. De Castro allerede sagt det, jeg gerne ville sige. Jeg vil blot tilslutte mig ønsket om, at Rådet ikke forhindrer en hurtig gennemførelse af det nye direktiv. Sammenligningstabellerne er en start og vil efter min mening danne præcedens for fremtidig god praksis, idet de vil være en hjælp til nemmere at holde øje med, om der er overensstemmelse mellem EU-lovgivningen og den nationale lovgivning.
