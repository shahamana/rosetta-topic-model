<CHAPTER ID="009-04">
4. Kontrolordre forud for domsafsigelse (
<P>
- Før afstemningen:
<SPEAKER ID="068" NAME="Ioannis Varvitsiotis" LANGUAGE="EL">
Hr. formand! Jeg vil gerne takke skyggeordførerne og alle, der har hjulpet med at formulere den tekst, vi stemmer om i dag. Det grundlæggende kriterium i denne tekst er beskyttelsen af individuelle rettigheder. Det er endnu et - positivt vil jeg mene - skridt i videreudviklingen af gensidig tillid mellem medlemsstaterne i samarbejdet om straffesager. Det er et skridt hen imod forening af straffeloven og samtidig et nyt skridt, der fører til lighed for loven mellem borgerne i medlemsstaterne over alt inden for EU's territorium.
<P>
Jeg vil bede mine kolleger om at sætte deres lid til dette direktiv.
