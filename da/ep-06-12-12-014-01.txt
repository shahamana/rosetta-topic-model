<CHAPTER ID="014-01">
1. Udnævnelse af det bulgarske medlem af Revisionsretten (afstemning)
<SPEAKER ID="094" NAME="Bruno Gollnisch" AFFILIATION="NI">
(FR) Hr. formand! Jeg vil gerne henvise til forretningsordenen. Jeg føler mig nødsaget til at understrege - som jeg netop sagde for et øjeblik siden - at hr. Pomés Ruiz' betænkning ikke er tilgængelig på fransk, eller rettere sagt, at kandidatens CV og besvarelsen af spørgsmålene i den såkaldte franske version af denne betænkning udelukkende er udfærdiget på engelsk, hvilken forekommer mig at være i strid med forretningsordenen.
<SPEAKER ID="095" NAME="Formanden">
Eftersom De lægger stor vægt på regler, vil jeg gøre Dem en tjeneste og informere Dem behørigt. De har helt ret, idet enhver tekst, der sættes under afstemning, skal være oversat i sin helhed. Det er rent faktisk også tilfældet her. Alle de tekster, der er sat under afstemning, er tilgængelige på alle sprog. I henhold til forretningsordenen er bilagte dokumenter på ingen måde sat under afstemning, og det er derfor ikke et krav, at de oversættes i deres helhed. Nu er De behørigt orienteret!
