<CHAPTER ID="006-01">
1. Regnskabsåret 2007, modificeret af Rådet (afstemning)
<P>
Før afstemningen
<SPEAKER ID="072" NAME="James Elles " AFFILIATION="PPE-DE">
ordfører. - (EN) Hr. formand! Som hvert år ved denne store øvelse er der nogle få tekniske rettelser, der skal foretages i denne fase. Jeg skal gøre det meget kort. Jeg tror, at afstemningen også vil blive lige så kort, sådan som jeg kender det fra tidligere.
<P>
For det første vedrørende ændringsforslag 328 til linje 22 02 02 "Overgangs- og institutionsbygningsbistand til mulige kandidatlande": Dette godkendes med + 2 millioner euro under forpligtelser og betalinger. Disse 2 millioner euro tages fra linje 19 05 01 "Samarbejde med industrialiserede tredjelande". Det resulterer i, at ændringsforslag 314 til linje 19 05 01 trækkes tilbage.
<P>
For det andet tilføjes 5 millioner euro under forpligtelser og betalinger i linje 16 02 02, "Multimedieaktiviteter".
<P>
For det tredje tilføjes 400.000 euro under forpligtelser og betalinger i linje 15 04 47, "Det europæiske år for interkulturel dialog".
<P>
Vedrørende de reservebeløb, der frigives: ændringsforslag 302 til linje 16 03 02 - "Lokale aktiviteter" - reserven fjernes. Ændringsforslag 251 til "Europaskoler" - linje 26 01 50 23. Endelig ændringsforslag 330 til 28 01 01 - "Udgifter vedrørende tjenestegørende personale inden for politikområdet revision".
<P>
Hvad angår EPSO, dvs. ændringsforslag 255, erstattes det med et ændringsforslag, hvorved reservebeløbene nedbringes til 25 % af bevillingerne for de pågældende budgetlinjer.
<P>
For at imødegå et problem vedrørende assistance før tiltrædelse, som opstod i forbindelse med Rådets behandling, og som vi ikke var hurtige nok til at tage fat på, beder vi sluttelig Kommissionen sidst i punkt 25 i beslutningen om "at fremlægge en overførselsanmodning eller et ændringsbudget i løbet af 2007, hvis de beløb, der er forudsat i 2007-budgettet, viser sig at være utilstrækkelige". Dette vedrører budgetlinje 05 05 01 01.
<P>
Jeg anbefaler, at vi stemmer om disse specifikke punkter, som jeg har foreslået som tekniske justeringer.
<P>
(Parlamentet vedtog de af ordføreren foreslåede tekniske ændringer)
<SPEAKER ID="074" NAME="Ulla-Maj Wideroos" LANGUAGE="FI">
Hr. formand, mine damer og herrer! De har bragt budgettet for 2007 til andenbehandling. Det er det første budget for det udvidede EU med 27 medlemslande. Samtidig er det det første budget inden for den finansielle ramme for 2007-2013.
<P>
Jeg bemærker med tilfredshed, at den konsensus, der blev nået under forhandlingerne mellem Parlamentet og Rådet den 21. november 2006 og endeligt cementeret ved trepartsmødet den 28. november, nu er blevet indarbejdet i budgettet for 2007. Jeg er klar over, at der er små meningsforskelle i fortolkningen af klassifikationen af udgifter i budgettet, og jeg vil gerne minde jer om, at Rådet forbeholder sig sin ret i denne forbindelse. Rådet kan godkende det loft for udgiftsstigningen, der er blevet foreslået som et resultat af Parlamentets andenbehandling.
<P>
Nu vil jeg gerne takke formanden for Budgetudvalget, Janusz Lewandowski, samt ordførerne, James Elles og Louis Grech, for den samarbejdsånd, som har rådet under hele budgetproceduren.
<P>
(Bifald)
<SPEAKER ID="075" NAME="Formanden">
Mine damer og herrer, jeg kan konstatere, at budgetproceduren for 2007 er forløbet i overensstemmelse med traktaten og den interinstitutionelle aftale af 6. maj 1999, og at der i henhold til artikel 13 i aftalen mellem Rådet og Parlamentet er givet udtryk for en eksplicit aftale om den maksimale stigningstakt for de ikkeobligatoriske udgifter som fastsat ved Parlamentets andenbehandling. Budgetproceduren kan derfor betragtes som afsluttet med succes. Budgettet er endeligt godkendt.
<P>
(Efter at have opfordret rådsformanden, Ulla-Maj Wideroos, repræsentanten for Kommissionen, Dalia Grybauskaitė, formanden for Budgetudvalget, Janusz Lewandowski, og ordførerne, James Elles og Louis Grech, til at ledsage sig underskrev parlamentsformanden sammen med rådsformanden budgettet)
<P>
(Bifald)
