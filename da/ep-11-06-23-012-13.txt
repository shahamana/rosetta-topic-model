<CHAPTER ID="012-13">
13. Forebyggelse og korrektion af makroøkonomiske ubalancer (
<SPEAKER ID="162" NAME="Sharon Bowles" LANGUAGE="EN">
Fru formand! På udvalgets vegne vil jeg gerne anmode om udsættelse af den endelige afstemning i henhold til artikel 57, stk. 2.
<P>
Det var som bekendt udvalgets synspunkt i tirsdags, og vi mener, at vi nu kan fortsætte drøftelserne med Rådet med henblik på at få et tilfredsstillende resultat.
<P>
Jeg beder derfor om udsættelse, så vi kan afslutte dette eller lade døren stå åben for at afslutte det med enighed ved førstebehandlingen i juli.
<SPEAKER ID="163" NAME="Martin Schulz" LANGUAGE="DE">
Fru formand! Vi i Gruppen for Det Progressive Forbund af Socialdemokrater i Europa-Parlamentet stemte imod dette ændringsforslag på udvalgsstadiet. Vi mente, at denne betænkning var klar til at blive sat under afstemning, og det overvældende flertal for denne betænkning synes at vise, at vi har ret. Vi er bekendt med argumenterne for, at vi bør genoptage forhandlingerne med Rådet, og derfor vil jeg gerne præsentere min holdning til forslagene om en udsættelse, der vil følge de andre dele af denne pakke. Vi kan se dette som et tegn på, at den tyske og den franske regering atter skal flytte sig på to afgørende punkter. Vi ved imidlertid fra Rådet, at det ikke kommer til at ske. Derfor har et spørgsmål afgørende betydning for os: Hvad planlægger de grupper, der støtter dette forslag, at gøre, hvis ikke Rådet foretager ændringer, der afspejler vores beslutninger? Vil de stemme for eller imod pakkerne? Det er et vigtigt emne for os.
<SPEAKER ID="164" NAME="Corien Wortmann-Kool" AFFILIATION="PPE">
(EN) Fru formand! Jeg vil gerne understrege, hvad fru Bowles har sagt: Vi håber på at nå frem til en endelig aftale om betænkningen inden plenarmødet i juli.
<P>
Helt fra starten har vi indtaget den holdning som Parlament - inklusive Socialdemokraterne - at vi betragter dette som en pakke. Så lad os behandle det som en pakke og nu støtte fru Bowles' forslag om at udsætte afstemningen til juli.
