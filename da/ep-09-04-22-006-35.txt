<CHAPTER ID="006-35">
35. Forsikrings- og genforsikringsvirksomhed (Solvens II) (omarbejdet) (
<P>
- Før afstemningen:
<SPEAKER ID="137" NAME="Charlie McCreevy">
medlem af Kommissionen. - (EN) Hr. formand! Jeg vil gerne udtrykke min påskyndelse af og beundring for Europa-Parlamentets effektive håndtering af Solvens II og for dets vilje til kompromis.
<P>
Med Solvens II vil EU få en moderne ramme for forsikringstilsyn, der vil være officiel for forsikringssektoren og for forsikringstagerne.
<P>
Jeg beklager personligt, at gruppestøtteordningen er udgået, fordi vi her er gået glip af muligheden for at gøre yderligere fremskridt med gruppetilsyn. Kommissionen vil dog støtte aftalen mellem Parlamentet og Rådet, hvis den godkendes under afstemningen.
<P>
Dette er naturligvis ikke slutningen på historien. Der står fortsat meget tilbage at gøre. Der skal være gennemførelsesforanstaltninger på plads nogen tid inden oktober 2012 for at give medlemsstaterne og erhvervslivet tid nok til at forberede sig på indførelsen af Solvens II.
<P>
Jeg kan forsikre Dem om, at Kommissionen vil spille sin rolle for at fremme denne proces og gennemføre disse længe ventede reformer i praksis snarest muligt til gavn for alle de berørte parter.
