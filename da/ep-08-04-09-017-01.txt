<CHAPTER ID="017-01">
1. Godkendelse af udnævnelsen af Androula Vassiliou til medlem af Kommissionen (
<P>
Efter afstemningen
<SPEAKER ID="032" NAME="Bruno Gollnisch" AFFILIATION="NI">
(FR) Hr. formand! Jeg beklager, hvis jeg tager fejl, men jeg troede, at når afstemningerne handlede om personer, skulle de være hemmelige, men det har ikke været tilfældet her. Måske er det anderledes, når det drejer sig om medlemmer af Kommissionen. Jeg ved det ikke, men det har i hvert fald været en åben afstemning, for mine kollegers lamper har lyst på forskellige måder, alt efter om de har stemt for eller imod eller hverken stemt for eller imod.
<SPEAKER ID="033" NAME="Formanden">
Hr. Gollnisch! De har fuldstændig ret i den sidste del af Deres konklusion. Det var en afstemning ved navneopråb, og det ligger i sagens natur, at vi kan identificere, hvordan de enkelte medlemmer har stemt, ud fra navnet.
