<CHAPTER ID="006">
Erklæring fra formanden
<SPEAKER ID="076" NAME="Formanden">
Mine damer og herrer! Formandskonferencen har bedt mig give en kort erklæring om i morgen, den europæiske sprogdag. Det gør jeg med glæde, men bær over med mig, fordi denne erklæring er skrevet på flere sprog, hvilket gør det til en udfordrende opgave for mig også. Jeg beder Dem tage denne erklæring til efterretning.
<P>
Den 26. september 2008 fejrer vi den europæiske sprogdag. I den forbindelse støtter EU sammen med Det Europæiske Råd en række europæiske initiativer, som har til formål at fremme påskønnelsen af sprog og kulturer og at understrege vigtigheden af at lære sprog over for den europæiske offentlighed.
<P>
(DE) Den sproglige mangfoldighed i Europa er en vigtig del af vores intellektuelle kulturarv og er en af vores kulturskatte. I løbet af den europæiske foreningsproces er den sproglige mangfoldighed gradvis blevet en mindre barriere og en større mulighed. Derfor beskriver den seneste meddelelse fra Kommissionen om flersprogethed med rette vores sproglige mangfoldighed som et trumfkort.
<P>
(FR) Flersprogethed og fremme af sproglig mangfoldighed er hjørnestenene i vores daglige aktiviteter i Parlamentet. Vores motto er: "Ingen lovgivning uden oversættelse".
<P>
(IT) Oversættelse og tolkning af vores arbejde som repræsentanter for befolkningerne i Europa spiller en vigtig rolle, når det drejer sig om at sikre legitimitet og gennemsigtighed, og bringer Parlamentet endnu tættere på de europæiske borgere.
<P>
(ES) I den forbindelse skal det bemærkes, at Parlamentet er den eneste internationale organisation med et websted og webbaseret tv på 23 forskellige sprog.
<P>
(PL) Et EU, der er forenet i mangfoldighed, behøver ikke være bekymret for fremtiden.
<P>
(DE) Tak for opmærksomheden.
<P>
(Bifald)
<P>

<SPEAKER ID="084" NAME="Elizabeth Lynne" AFFILIATION="ALDE">
- (EN) Hr. formand! Jeg har en bemærkning til forretningsordenen. Hvis De har oplysninger, der kan fortælle os, at det er sikkert at vende tilbage til Strasbourg, hvorfor kan De så ikke nu fremsætte en erklæring nu, inden vi forlader dette plenarmøde og risikerer at vende tilbage til en bygning, som nogle af os stadig opfatter som usikker?
<SPEAKER ID="085" NAME="Formanden">
Alle de oplysninger, jeg har modtaget, viser, at bygningen i Strasbourg er lige så sikker som bygningen her i Bruxelles.
