<CHAPTER ID="001">
Åbning af mødet
<P>
(Mødet åbnet kl. 10.05)
<P>

<SPEAKER ID="006" NAME="Carl Schlyter" AFFILIATION="Verts/ALE">
(SV) Hr. formand! Det drejer sig om et protokolspørgsmål. I går, da jeg skulle tale om betænkningen om handelspolitiske instrumenter, ville jeg citere Muscardini-betænkningen fra oktober, og da opdagede jeg, at et vigtigt stykke manglede, og jeg ved ikke, hvad vi skal gøre nu. Det er fra oktober 2006, men der er en alvorlig fejl i den svenske version, for hele følgende tekst mangler i punkt 11, og jeg spekulerer over, hvordan vi kan korrigere det. Følgende tekst mangler i den svenske version: "with a view to including non-compliance with global social and environmental agreements or international covenants as forms of dumping or subsidy". Hvis hele dimensionen vedrørende miljø og social dumping mangler i den svenske version, vil det svenske folk få et fejlagtigt billede af, hvad Parlamentet vil.
<SPEAKER ID="007" NAME="Formanden">
Hr. Schlyter, denne bemærkning er meget vigtig, og den vil blive taget i betragtning. Vi undersøger den og træffer de nødvendige foranstaltninger.
