<CHAPTER ID="008-13">
13. Ligebehandling og ikkediskriminering (
<P>
Før afstemningen
<SPEAKER ID="148" NAME="Philip Bushill-Matthews">
for PPE-DE-Gruppen. - (EN) Hr. formand! Vores gruppe havde til hensigt at anmode om tre yderligere opdelte afstemninger ved navneopråb, men af en eller anden grund blev de væk undervejs.
<P>
Jeg vil gerne anmode Dem om at genindsætte disse tre afstemninger, og sekretariatet har bekræftet, at det er i orden at anmode herom i dag. De vedrører punkt 2, ændringsforslag 4D, punkt 6 i originalteksten og endelig vores ændringsforslag 12 efter punkt 36. Jeg håber, at De forstår, at der er tale om et meget følsomt spørgsmål, og vi ønsker ikke blot at få ført til protokols. hvad vi er imod, men også hvad vi er for.
<P>
(Formanden fastslog, at der ikke var indsigelser mod det mundtlige ændringsforslag)
<P>
Før afstemningen om ændringsforslag 5
<SPEAKER ID="150" NAME="Sophia in 't Veld" AFFILIATION="ALDE">
- (EN) Hr. formand! Vi har talt om lande, der ikke har gennemført antidiskrimineringsdirektivet korrekt i national lovgivning, men der er ét land, som ikke har gennemført det overhovedet, og jeg foreslår derfor følgende mundtlige ændringsforslag: "opfordrer den tjekkiske regering til at gennemføre beskæftigelsesdirektivet og det tjekkiske parlament til at underkende den tjekkiske præsidents veto".
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 5, 16 og 17
<SPEAKER ID="152" NAME="Richard Howitt" AFFILIATION="PSE">
- (EN) Hr. formand! Jeg vil meget kort understrege, at jeg naturligvis støtter Deres fortolkning af forretningsordenen, men det er meget underligt, at PPE-DE-Gruppen ønsker at få foretaget afstemning ved navneopråb i sidste øjeblik efter fristens udløb med den begrundelse, at de ønsker at redegøre positivt for deres holdning, henset til at formålet med ændringsforslagene er at slette - at slette - punkter i denne betænkning. Jeg tror, at de forsøger at dække over problemer i deres egen gruppe snarere end rent faktisk at sige noget positivt om bekæmpelse af forskelsbehandling.
<SPEAKER ID="153" NAME="Formanden">
Hr. Howitt! Det er sandsynligvis korrekt, at anmodningen om afstemning ved navneopråb er blevet fremsat for sent, men jeg har spurgt Dem, og i så henseende kommer De for sent med Deres anmodning om et indlæg til dagsordenen. Hvis De havde gjort det med det samme, ville vi muligvis have stemt på en anden måde.
