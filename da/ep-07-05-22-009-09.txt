<CHAPTER ID="009-09">
9. Praktisk gennemførelse af den fælles beslutningsprocedure (afstemning) 
<P>
Betænkning af Leinen
<P>
Før afstemningen
<SPEAKER ID="117" NAME="Jo Leinen " AFFILIATION="PSE">
ordfører. - (DE) Hr. formand, mine damer og herrer! Den fælles beslutningsprocedure er Parlamentets vigtigste instrument, og den nye aftale med Rådet og Kommissionen gør proceduren betydeligt mere gennemsigtig og effektiv. I nogle detaljer kommer vi i samme øjenhøjde som Ministerrådet.
<P>
Jeg vil godt benytte lejligheden til at takke kollegerne fru Roth-Behrendt, hr. Vidal-Quadras og hr. Trakatellis hjerteligt, som forhandlede med Rådet og Kommissionen i over et år, samt hr. Daul, som holdt øje med det hele. Med denne nye aftale er vi kommet et godt stykke videre med hensyn til den fælles beslutningsprocedure.
