<CHAPTER ID="006-08">
8. Fremtiden for den fælles landbrugspolitik efter 2013 (
<SPEAKER ID="186" NAME="Ulrike Rodust" AFFILIATION="S&amp;D">
(DE) Hr. formand! Jeg tager ikke ordet til forretningsordenen, men jeg vil bede Dem og kollegerne om at være opmærksomme på, at der er et problem med oversættelsen. Jeg har stillet følgende ændringsforslag til Lyon-betænkningen, betragtning AE: "Der henviser til, at den fælles landbrugspolitik skal geares til fastholdelse og udvikling af en multifunktionel, bredt dækkende og bæredygtig landbrugssektor i Europa". Desværre er ordet "ekstensiv" blevet brugt i oversættelserne. Men ordet "flächendeckend" i den tyske oversættelse har en helt anden mening. Det betyder i alle Europas regioner. Der skal være landbrug ("flächendeckend" landbrug) selv i bjergregionerne. "Ekstensiv" betyder noget helt andet.
<SPEAKER ID="187" NAME="Formanden">
Tak for Deres oplysning. Vi retter teksterne og bringer dem i overensstemmelse med originalteksten.
<P>
- Efter afstemningen om punkt 44:
<SPEAKER ID="188" NAME="George Lyon">
ordfører. - (EN) Hr. formand! Det ser ud til, at der hersker lidt forvirring om, hvad det er, vi stemmer om. Vi hørte gennem tolkningen, at det var punkt 44, men De meddelte, at punkt 45 blev vedtaget. Det er nødvendigt, at De opklarer denne tvivl og bringer orden i afstemningerne og meddeler resultatet korrekt.
<SPEAKER ID="189" NAME="Formanden">
Vi stemte om punkt 44, som jeg fortalte Dem. Jeg gentager, at ændringsforslaget blev forkastet, og punkt 44 blev vedtaget. Det er resultatet af afstemningen.
<SPEAKER ID="190" NAME="Pablo Arias Echeverría" AFFILIATION="PPE">
(ES) Hr. formand! Vi har lige stemt om punkt 44, og skønt jeg ville stemme for, trykkede jeg på imod, fordi der var lidt uklarhed her. Vi fik at vide, at vi stemte om punkt 45, mens det i virkeligheden var punkt 44, vi stemte om.
<SPEAKER ID="191" NAME="Formanden">
Mine damer og herrer! Hvis der er så mange protester - vær venlig at høre efter - stemmer vi om punkt 44 igen. Afstemningen var heller ikke helt klar for mig, for De rakte ikke hænderne i vejret.
<P>
- Før afstemningen om punkt 59:
<SPEAKER ID="192" NAME="Elizabeth Lynne" AFFILIATION="ALDE">
(EN) Hr. formand! Vi har brug for lidt klarhed. Jeg ved ikke, om De meddeler det forkert, eller om det er tolkningen, men på engelsk fik vi 52 igen. Vi hørte ikke 59, så vi ved ikke, hvor vi står.
<SPEAKER ID="193" NAME="Formanden">
Vi stemmer nu om punkt 59. De har punkt 59 på skærmen for øjeblikket. Det er særskilt afstemning.
<P>
- Før afstemningen om betragtning C:
<SPEAKER ID="194" NAME="Elizabeth Lynne" AFFILIATION="ALDE">
(EN) Hr. formand! Jeg vil blot sige, at betragtning AE kommer før C. Vi har endnu ikke stemt om AE.
<SPEAKER ID="195" NAME="Formanden">
Vi har helt andre oplysninger her. Vi skal nu stemme om betragtning C.
<P>
- Før afstemningen om betragtning AE:
<SPEAKER ID="196" NAME="Albert Deß" AFFILIATION="PPE">
(DE) Hr. formand! Eftersom det blev forklaret i begyndelsen, at den tyske version er originalteksten, vil Gruppen for Det Europæiske Folkeparti (Kristelige Demokrater) ikke insistere på delt afstemning. Min gruppe kan stemme for betragtning AE.
<SPEAKER ID="197" NAME="Formanden">
Hr. Deß! Jeg skal forklare, hvordan det hænger sammen. Anmodningen blev ikke blot fremsat af Gruppen for Det Europæiske Folkeparti (Kristelige Demokrater), men også af en anden politisk gruppe, så vi fortsætter som planlagt med delt afstemning, da en anden gruppe også har anmodet om det.
<SPEAKER ID="198" NAME="Albert Deß" AFFILIATION="PPE">
(DE) Hr. formand! Jeg vil så bede min gruppe om at stemme for to gange. Da den tyske udgave er originalteksten, behøver vi ikke stemme imod i den anden afstemning.
<SPEAKER ID="199" NAME="Formanden">
Mine damer og herrer, formænd! Vær venlig at høre nøje efter.
