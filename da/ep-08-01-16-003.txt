<CHAPTER ID="003">
Dagsordenen
<SPEAKER ID="089" NAME="Formanden">
Før vi begynder, er der en meddelelse om debatten i eftermiddag. Jeg vil gerne foreslå, at vi rykker debatten om betænkningen af Díaz de Mera García Consuegra om Europol frem og tager den som andet punkt før Rådets og Kommissionens redegørelser om situationen i Pakistan.
<P>
Arbejdsplanen for i eftermiddag vil dermed blive som følger: kl. 15.00-18.00 først Rådets og Kommissionens redegørelser om situationen i Kenya, dernæst betænkningen af Díaz de Mera García Consuegra om Europol og til sidst Rådets og Kommissionens redegørelser om situationen i Pakistan. Kl. 18 vil vi som sædvanlig gå i gang med spørgetiden til Rådet.
<P>
Hvis ingen gør indsigelse, betragter jeg ændringen som godkendt.
<SPEAKER ID="090" NAME="Hannes Swoboda">
for PSE-Gruppen. - (DE) Fru formand! Vi kan undtagelsesvis tilslutte os, men jeg vil gerne gøre Kommissionen opmærksom på, at det er Parlamentet, der bestemmer dagsordenen, og det kan kun undtagelsesvis ske, at vi går ind på enkelte kommissærers ønsker. Men i dag kan vi undtagelsesvis tilslutte os det.
<SPEAKER ID="091" NAME="Formanden">
Tak for Deres bemærkning, hr. Swoboda. Det er naturligvis en undtagelse. Jeg takker Parlamentet for dets samtykke.
<P>
(Parlamentet godkendte anmodningen)
