<CHAPTER ID="008-09">
9. Globaliseringsfonden (afstemning) 
<P>
Før afstemningen
<SPEAKER ID="125" NAME="Janusz Lewandowski" AFFILIATION="PPE-DE">
(EN) Hr. formand! Jeg vil gerne informere Dem og Parlamentet om, at som følge af aftalen med Rådet om globaliseringsfonden er alle syv ændringsforslag fremlagt af PPE-DE-Gruppen trukket tilbage, hvilket vil forkorte afstemningen.
<SPEAKER ID="126" NAME="Roselyne Bachelot-Narquin " LANGUAGE="FR">
Hr. formand! Tak, fordi De har givet mig ordet. Det siger sig selv, at jeg er hr. Lewandowski taknemmelig, fordi han har trukket ændringsforslagene fra Budgetudvalget tilbage. Det vil gøre vores opgave meget lettere. Vi er lige ved at være nået til enighed ved førstebehandlingen, og dette bliver en tredobbelt sejr: en sejr for europæiske arbejdstagere, en sejr for, at EU-institutionerne kan fungere korrekt, og efter min mening en sejr over os selv, fordi vi har overvundet de politiske og nationale splittelser.
