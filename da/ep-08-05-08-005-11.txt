<CHAPTER ID="005-11">
11. Lobbyister (
<P>
Før afstemningen
<SPEAKER ID="139" NAME="Hartmut Nassauer" AFFILIATION="PPE-DE">
(DE) Fru formand! Jeg vil gerne for min gruppe anmode om en afstemning ved navneopråb om ændringsforslag 1 og om anden del af den delte afstemning om ændringsforslag 11.
<SPEAKER ID="140" NAME="Formanden">
Jeg vil gerne minde om, at tidsfristen er overskredet. Hvis der imidlertid ikke er nogen, der gør indsigelse, vil vi acceptere Deres krav.
<P>
(Formanden konstaterede, at der ikke var nogen indsigelser mod anmodningen)
<P>
Før afstemningen om punkt 10
<SPEAKER ID="142" NAME="Mario Mauro" AFFILIATION="PPE-DE">
(IT) Fru formand, mine damer og herrer! Formålet med dette ændringsforslag er at lade følgende ordlyd udgå: "når de handler i overensstemmelse med den rolle og udfører sådanne organers opgaver, som er fastsat i traktaterne". Det har at gøre med, at regionerne og de lokale myndigheder i modsætning til private lobbyister repræsenterer den almene interesse: Det ville derfor være naivt at sammenligne regioner og lokale myndigheder med private lobbyister. Vedtægterne i mange regionale og lokale myndigheder i EU tillader faktisk en meget større indgriben fra deres side, end traktaterne fastsætter, for at beskytte de pågældende offentlige interesser på EU-niveau. Derfor anmodede jeg om at få slettet den sidste sætning i ændringsforslaget.
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 3
<SPEAKER ID="144" NAME="Adina-Ioana Vălean" AFFILIATION="ALDE">
(EN) Fru formand! Vi har et mundtligt ændringsforslag til ændringsforslag 3. Vi vil gerne erstatte ordet "kirker" med ordet "religiøs", således at sætningen får følgende ordlyd: " (...) bør betragtes som lobbyister og behandles ens: professionelle lobbyister, virksomheder, interne lobbyister, ngo'er, tænketanke, brancheforeninger, fagforeninger og arbejdsgiverorganisationer, religiøse, filosofiske og ikkereligiøse organisationer (...)" osv.
<P>
(Parlamentet forkastede det mundtlige ændringsforslag)
<SPEAKER ID="146" NAME="Monica Frassoni" AFFILIATION="Verts/ALE">
(IT) Fru formand, mine damer og herrer! Dette er et bevis på, at lobbyer virker!
<P>
(Bifald fra midten og fra venstre)
<P>
Før afstemningen om ændringsforslag 15
<SPEAKER ID="148" NAME="Monica Frassoni" AFFILIATION="Verts/ALE">
(EN) Fru formand! Det ser ud til, at europæisk engelsk har forrådt os. Fordi teksten i dette ændringsforslag tilsyneladende ikke er særligt klart, vil min gruppe således tage ændringsforslag 15 om spørgsmålet om de penge, der kræves for at give finansielle oplysninger om en lobbyist, tilbage. Men vi håber virkelig, selv om afstemningen ikke falder ud, som vi ønsker det, at dette spørgsmål vil blive afklaret og komme igen.
<P>
Tak til alle for samarbejdet.
