<CHAPTER ID="006-03">
3. Sammenslutningen af Europæiske Tilsynsmyndigheder inden for Elektronisk Kommunikation (BEREC) og støttekontoret (
<SPEAKER ID="166" NAME="Catherine Trautmann">
ordfører. - (FR) Fru formand! Jeg har bedt om, at vi også kan stemme om kompromisforslaget, da det har et bredere anvendelsesområde end ændringsforslag 46 alene. De har besluttet at sætte dette kompromisforslag under afstemning uden at give os nogen forklaring og uden at give ordføreren noget svar. Jeg ønskede, at De skulle være klar over dette, og at fortælle Dem, at jeg beklager, at vores indstilling ikke er blevet fulgt, ligesom ordførerens indstilling til Parlamentets afstemning.
<P>
Jeg vil også gerne sige - for at forklare den afstemning, der netop har fundet sted - at når en del af hele kompromisforslaget ikke vedtages, så er det hele pakken, der underlægges samråd. Det er konsekvensen af den afstemning, der har fundet sted i dag.
<SPEAKER ID="167" NAME="Formanden">
Tak, fru Trautmann, jeg tror Parlamentet forstår konsekvenserne af, hvad det har gjort, men tak alligevel for at have påpeget det. Det ville ikke have været gyldigt at tage det andet kompromis, og afstemningen var faktisk mere end klar.
<P>

