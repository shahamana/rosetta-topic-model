<CHAPTER ID="008-22">
22. Miljømæssige virkninger af den planlagte gasledning i Østersøen (
<P>
Før afstemningen om ændringsforslag 23
<SPEAKER ID="155" NAME="Dirk Sterckx" AFFILIATION="ALDE">
- (NL) Hr. formand! Der er et problem med afstemningstavlen. Vi får kun et nulresultat af afstemningen, så vi kan ikke se, hvor mange, der har stemt for eller imod.
<SPEAKER ID="156" NAME="Formanden">
Det er i orden, tak hr. Sterckx. Jeg kan ikke se det, fordi jeg har ryggen til.
<P>
Husets servicepersonale fortæller mig, at vi rent faktisk har et problem med den elektroniske stemmetællingsprocedure, så jeg beder Dem have tålmodighed i nogle sekunder, indtil problemet er blevet løst.
<P>
Før afstemningen om ændringsforslag 50
<SPEAKER ID="157" NAME="Justas Vincas Paleckis" AFFILIATION="PSE">
- (EN) Hr. formand! Vi har fuld tillid til Dem, men jeg ville være taknemmelig, hvis De kunne oplyse de nøjagtige tal for, hvor mange der stemte for og imod, og hvor mange der undlod at stemme.
<SPEAKER ID="158" NAME="Formanden">
- Da den store skærm ikke fungerer, vil jeg læse tallene op, hvis det er i orden. Det vil være en bedre løsning.
<P>
(Afstemningen blev afbrudt i nogle minutter, så de skærme, der viser resultatet, kunne blive repareret)
<SPEAKER ID="159" NAME="Graham Booth" AFFILIATION="IND/DEM">
- (EN) Hr. formand! Jeg forsøgte at få øjenkontakt med Dem, men de så mig ikke. Da vi kontrollerede afstemningen om ændringsforslag 49, var der 474 stemmer for, 181 imod, og De sagde "Godkendt, som jeg sagde". De sagde imidlertid ikke "godkendt": De sagde "forkastet".
<SPEAKER ID="160" NAME="Formanden">
- Det kan jeg ikke huske. Hvis De siger det, så er det sikkert rigtigt.
<P>
Efter afstemningen om ændringsforslag 51
<SPEAKER ID="162" NAME="Marcin Libicki">
ordfører. - (PL) Hr. formand! Jeg tror, at vi, hvor nødigt, vi end vil, kan blive enige om, at skærmene ikke virker. Det er skandaløst, at vi ikke er i stand til at se resultaterne i Europa-Parlamentet. Under disse omstændigheder vil jeg gerne anmode om, at De, når De kontrollerer resultaterne, giver os de nøjagtige resultater, hvor mange stemte for, hvor mange imod, og hvor mange undlod at stemme. Hvis det ikke vises på skærmene, vil jeg gerne bede Dem læse resultaterne op og bede Deres ansatte notere det.
<SPEAKER ID="163" NAME="Werner Langen" AFFILIATION="PPE-DE">
- (DE) Hr. formand! Må jeg påpege, at afstemningssystemet virker korrekt på de enkelte medlemmers pladser, at vi blot indførte disse mystiske skærme for et år siden, at det hele har virket tidligere, og at vores tillid til formanden under alle omstændigheder er en forudsætning for, at vi kan udøve vores virksomhed ordentligt.
<P>
(Bifald)
<P>
Før afstemningen om ændringsforslag 30
<SPEAKER ID="165" NAME="Christopher Beazley" AFFILIATION="PPE-DE">
- (EN) Hr. formand! Det er helt enkelt. Vi anmoder ganske enkelt om en opdelt afstemning ved semikolonnet, med andre ord lige efter ordene "er af stor betydning for Rusland at vise god vilje over for samarbejde omkring den europæiske energipolitik;" Vi vil gerne dele afstemningen op der. Vi i denne side af Parlamentet mener, at det er unødvendigt, og første del af ændringsforslaget kunne misfortolkes, men vi vil gerne støtte anden del, der understreger betydningen af, at Rusland ratificerer energicharteret.
<P>
(Parlamentet vedtog forslaget)
<P>
Før afstemningen om ændringsforslag 37
<SPEAKER ID="167" NAME="Andres Tarand" AFFILIATION="PSE">
- (EN) Hr. formand! Betragtning Q vedrører algebestanden, hvis opblomstring indebærer en trussel for Finland, Sverige og Tyskland. Jeg antager, at alger ikke skelner mellem Sverige, Letland eller andre lande, da de føres med vinden.
<P>
Så det mundtlige ændringsforslag lyder således: "der henviser til, at udførelse af anlægsarbejder under de specielle forhold, der er i Østersøen, vil resultere i en pludselig stigning i algebestanden, hvilket kan udgøre en trussel for Finland, Sverige og Tyskland og de baltiske lande,". Det slutter her. Jeg beklager, at Polen blev udelukket, men det skyldes tekniske årsager.
<P>
(Parlamentet blev enigt om at godkende det mundtlige ændringsforslag)
<P>
Efter den endelige afstemning
<SPEAKER ID="169" NAME="Marcin Libicki">
ordfører. - (PL) Jeg vil gerne takke alle, der støttede betænkningen. Jeg håber, at kommissær Dimas, Kommissionen, Rådet og alle andre i EU vil tage denne udtalelse fra Europa-Parlamentet i betragtning. Den er kommet til udtryk her på en klar og transparent måde. Spørgsmålene om energisolidaritet, en solidaritet i en bredere politisk sammenhæng samt miljøbeskyttelse er alle spørgsmål, der er yderst vigtige for Europa-Parlamentet. Denne betænkning og denne afstemning, hvor 90 % af dem, der stemte, stemte for, skulle sende et klart signal til myndighederne i EU om ikke at se bort fra Europa-Parlamentets synspunkter, og om, at denne beslutning, selv om den ikke er formelt bindende, bør behandles som bindende.
