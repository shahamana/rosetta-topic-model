<CHAPTER ID="005-20">
20. Årsrapporten 2009 fra Rådet til Europa-Parlamentet om de vigtigste aspekter og de principielle valg inden for den fælles udenrigs- og sikkerhedspolitik (FUSP) (
<SPEAKER ID="151" NAME="Giles Chichester" AFFILIATION="ECR">
(EN) Hr. formand! Mens De muntrer Dem med Deres spøgefulde og uortodokse tilgang til behandlingen af anmodninger fra medlemmerne om kontrolafstemninger, tillader jeg mig ydmygt at sige, at hvis De satte tempoet lidt ned, ville tolkene kunne holde trit med Deres erklæringer, og vi kunne herefter gennemføre afstemningen på en mere passende måde. Det går lidt hurtigt, og vi er lidt forsinket.
<SPEAKER ID="152" NAME="Formanden">
Det, som jeg vil hæfte mig ved, i Deres indlæg, hr. Chichester, er Deres antagelige blåstempling af min uortodokse metode.
<P>
Før afstemningen om punkt 33, den oprindelige affattelse:
<SPEAKER ID="154" NAME="Gabriele Albertini" LANGUAGE="IT">
Hr. formand! Det er meningsløst for mig at citere det. Det fremgår af stemmeforklaringen og indledes med "welcomes" og afsluttes med "manner". De kan se det i teksten.
<SPEAKER ID="156" NAME="Gabriele Albertini" LANGUAGE="IT">
Hr. formand! Også i dette tilfælde fremgår affattelsen af stemmeforklaringen. Jeg vil blot fremsætte en enkelt bemærkning, nemlig at emnet er protesten mod fordømmelsen af demonstranterne i Bahrain og kritik af denne adfærd.
<SPEAKER ID="157" NAME="Formanden">
Nej, hr. Albertini, det er det mundtlige ændringsforslag til ændringsforslag 7 efter punkt 45.
<SPEAKER ID="158" NAME="Gabriele Albertini" LANGUAGE="IT">
Hr. formand! Jeg tog fejl, da jeg læste teksten. Vi slettede navnet "Makedonien" for at undgå at træde på nogens følelser, herunder, vil jeg tro, formandens følelser.
<P>
Derfor er der kun anvendt udtrykket "Den Tidligere Jugoslaviske Republik Makedonien". Vi har slettet navnet "Makedonien".
<SPEAKER ID="160" NAME="Nick Griffin" AFFILIATION="NI">
(EN) Hr. formand! Jeg er nødt til at gentage hr. Chichesters tidligere indlæg. Efter De havde sagt "Εγκρίνεται" ("vedtaget"), fik vi af vores tolke muligheden for at stemme "nej". Jeg var ikke klar over, at græskkundskaber var en forudsætning for at kunne være medlem. Hvis det er tilfældet, beder jeg Dem om at sige det. Hvis ikke, bedes De sætte tempoet lidt ned.
<SPEAKER ID="161" NAME="Formanden">
Svaret på dette spørgsmål er, at græskkundskaber er en forudsætning for at kunne blive medlem.
<P>
(Bifald og latter)
<P>
Hør nu her. Jeg kan godt gøre dette meget, meget langsomt, men det er bare sådan, det er, og jeg har ikke ændret den måde, jeg gennemfører afstemninger på hver gang. Som bekendt har alle tolkene en liste over afstemninger liggende foran sig. Det er en fejl, hvis de ikke har. Det afhænger ikke af, hvor hurtigt eller hvor langsomt en formand oplæser numrene uanset sprog. Tolkene har listen liggende foran sig. Uanset hvad, vil jeg forsøge at sætte tempoet lidt ned, hvis det vil få gemytterne til at falde til ro. Er det i orden?
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Hr. formand! Deres engelsk er rigtig godt, hvilket de har bevist ved indtil flere lejligheder. Hvorfor så fortsætte med dette komediespil, denne pantomime, og tale græsk, når det er unødvendigt?
<P>
(Vedvarende støj)
<SPEAKER ID="164" NAME="Gabriele Albertini" LANGUAGE="IT">
Hr. formand! Jeg kan tage fejl, men jeg erindrer ikke, at vi har stemt om det mundtlige ændringsforslag til punkt 68.
<P>
Medmindre jeg tager fejl, er vi sprunget over det mundtlige ændringsforslag, som jeg nævnte tidligere, vedrørende fordømmelse af den adfærd, som Bahrains regering har udvist. Vi bør derfor gå over til afstemningen.
<SPEAKER ID="165" NAME="Formanden">
Svaret på Deres spørgsmål, hr. Albertini, er at vi vedtog ændringsforslag 13 og 18, og derfor udgik det oprindelige punkt, som De havde et mundtligt ændringsforslag til.
<P>
Før den endelige afstemning:
<SPEAKER ID="166" NAME="Robert Goebbels" AFFILIATION="S&amp;D">
(EN) Hr. formand! Jeg ville støtte hr. Albertini. Efter min mening kunne vi stemme om hans mundtlige ændringsforslag som en tilføjelse til det punkt, som vi stemte om, fordi det ville være positivt, hvis Parlamentet fordømte det, der sker i Bahrain, herunder især med hensyn til dødsdommene.
<P>
(Bifald)
<SPEAKER ID="167" NAME="Hannes Swoboda" AFFILIATION="S&amp;D">
(EN) Hr. formand! Jeg vil gerne støtte dette, da det må have været en fejl i enten vores afstemningslister eller i vores afstemningsprocedure, men der var en så enstemmig opbakning til det, at det ville være meget mærkeligt, hvis det ikke blev medtaget.
<P>
Jeg tror, at Parlamentet vil være enigt i forslaget fra hr. Goebbels og hr. Albertini om at stemme om det som en tilføjelse eller som et særskilt punkt.
