<CHAPTER ID="008-02">
2. Civilretlige, erhvervsretlige, familieretlige og internationalprivatretlige aspekter af handlingsplanen om gennemførelse af Stockholmprogrammet (
<P>
- Før afstemningen:
<SPEAKER ID="125" NAME="Luigi Berlinguer" LANGUAGE="IT">
Hr. formand, mine damer og herrer! På grund af ændringen i dagsordenen, der blev godkendt i går af Parlamentet, vil jeg for det første gerne bifalde, at Retsudvalget enstemmigt har vedtaget udkastet til betænkning, som vi stemmer om i dag.
<P>
Den brede enighed i Parlamentet om opbygningen af det europæiske juridiske rum er meget vigtig. Ifølge Stockholmprogrammet skal hverdagen indgå i processen med opbygning af et borgernes Europa og ikke kun de politiske kræfters eller institutionelle repræsentationers Europa. Det skal løse hverdagens problemer for europæerne gennem den reelle og forenede etablering af et effektivt marked for arbejdskraft, varer og tjenesteydelser, iværksætteri uden indre grænser og bureaukrati, styrke det fælles grundlag for ret til generationsskifte, kontrakter, forbrugere, rettidige betalinger, familie, børn osv.
<P>
Det vil også påhvile retssystemet, de nationale retsvæsener, rådgivende advokater, revisorer og arbejdstagere, som virker i den enkelte stat, at opbygge dette Europa og at fortolke de love, som forener vores kontinent. Vores fortid er kendetegnet ved forskellige retslige og lovgivningsmæssige traditioner - sædvaneretten og civilretten - med forskelle mellem det franske og tyske system og historiske forløb, der til tider er meget forskellige. Vi respekterer nationale prærogativer og subsidiaritetsprincippet, men vi indser, at vi for at opbygge Europa - og heldigvis er vi på rette vej - har brug for progressiv konvergens, som er baseret på den store konstitutionelle tradition med grundlæggende rettigheder, som Europa står for.
<P>
Den handlingsplan, som vi vil vedtage, skal opbygge, styrke, udvide og udbrede en solid europæisk retskultur, en europæisk juridisk tankegang. Derfor vil jeg stemme for.
