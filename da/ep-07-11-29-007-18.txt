<CHAPTER ID="007-18">
18. Statut for og finansiering af politiske partier på europæisk plan (afstemning)
<P>
Betænkning af Jo Leinen
<P>
Før afstemningen
<SPEAKER ID="105" NAME="Jo Leinen" LANGUAGE="DE">
Hr. formand! Takket være det portugisiske formandskabs effektive og engagerede måde at lede forhandlingerne om dette vanskelige emne på kan vi i dag vedtage denne beslutning under førstebehandlingen. Alle kompromisændringsforslagene ligger i blok 1, og det betyder, at alle andre ændringsforslag falder bort.
<P>
Denne forordning vil langt om længe give europæiske politiske partier mulighed for at deltage i valget til Europa-Parlamentet. Det skulle man mene var helt normalt, men det var det ikke før. Jeg håber, at denne nye forordning vil give de 10 familier af politiske partier mulighed for at tilføre det kommende valg til Europa-Parlamentet i 2009 ny dynamik. Tak til alle, som sammen med mig har arbejdet med denne lovgivning.
<P>
(Bifald)
