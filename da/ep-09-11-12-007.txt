<CHAPTER ID="007">
Godkendelse af protokollen fra foregående møde: se protokollen
<SPEAKER ID="070" NAME="Isabelle Durant" AFFILIATION="Verts/ALE">
(FR) Hr. formand, mine damer og herrer! Jeg vil gerne henlede Deres opmærksomhed på, at De på Deres borde har liggende nogle dokumenter om Lux-prisen, en filmpris, som De skal uddele.
<P>
Jeg vil gerne minde Dem om, at De har mulighed for at stemme. De har pligt til at stemme for at vælge en af de tre film i konkurrencen. I mappen ligger der et program for de film, der vises. De har også en dvd med den film, der vandt prisen i 2007, og som er blevet oversat til 23 sprog plus syv mere. Tanken er, at alle skal kunne se disse film i EU.
<P>
Jeg beder Dem gøre to ting: for det første at gå hen og se filmene og for det andet at stemme. Det er meget let at stemme. Der ligger en beskrivelse af proceduren i Deres mappe. De kan stemme på webstedet, og De kan også se filmene på kanal 77 på Deres tv.
<P>
Jeg beder Dem se disse film. Det er nogle fine værker, der formidler europæiske værdier. De skal vælge et, to eller tre. Det er op til Dem at vurdere. Det er vigtigt, at Parlamentet stemmer tydeligt, og at mange gør det. Derfor beder jeg Dem deltage i denne afstemning. Det er et strålende initiativ. Det er et borgerinitiativ, der søger at formidle europæiske værdier og fremme europæiske filmproducenter.
<P>
Nu er det Deres tur. De har stadig en uge, næste uge, hvor De kan stemme. Jeg regner med Dem.
<P>
Jeg er taknemmelig over for formanden for Udvalget om Kultur og Uddannelse, fru Pack, der har ydet et stort bidrag i denne sag. Både hun og jeg beder Dem stemme. Så mange som muligt.
<SPEAKER ID="071" NAME="Formanden">
Jeg er taknemmelig for, at fru Durant har givet os lektier for i weekenden. Vi lover, at vi nok skal lave dem ordentligt.
