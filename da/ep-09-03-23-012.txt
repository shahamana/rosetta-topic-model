<CHAPTER ID="012">
Arbejdsplan: se protokollen
<SPEAKER ID="019" NAME="Monica Frassoni" AFFILIATION="Verts/ALE">
(IT) Hr. formand, mine damer og herrer! Jeg har et spørgsmål vedrørende Det Europæiske Råd. Vi har hørt, at De på Det Europæiske Råds møde sagde, at Parlamentet er enig i, at afstemningen om Kommissionens formand skal finde sted den 15. juli, og at afstemningen om resten af Kommissionen skal finde sted, når Lissabontraktaten er vedtaget.
<P>
Jeg vil gerne vide, om det er korrekt, og i givet fald med hvilken bemyndigelse De har fremsat disse erklæringer.
<SPEAKER ID="020" NAME="Formanden">
Da De selv var til stede, husker De sikkert, at vi drøftede dette spørgsmål på Formandskonferencens møde. Der var kun én indsigelse mod den 15. juli, og den kom fra Dem. Alle de andre gruppeformænd delte det synspunkt, der kom til udtryk i min erklæring til Det Europæiske Råd. Under alle omstændigheder kan De læse den præcise ordlyd i min tale. Talen er tilgængelig for alle medlemmer og offentligheden.
