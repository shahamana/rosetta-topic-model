<CHAPTER ID="004">
Det europæiske alarmnummer 112 (skriftlig erklæring): se protokollen
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Hr. formand, mine damer og herrer! Jeg kan ikke henvise til en artikel. Jeg vil imidlertid minde Dem om, at De i går sagde, at EU ikke bør blande sig i kirkens skatteordninger. De sagde også, at De udtalte Dem på egne vegne. Efter min mening skal Parlamentets formand ikke give sin personlige mening til kende i sager, der falder ind under Kommissionens kompetenceområde. Jeg vil derfor sige, at jeg fandt Deres kommentarer upassende, da De også er min formand, og da spørgsmålet om kirkens skatteordninger efter min mening skal afklares i henhold til EU's bestemmelser.
<P>
(Bifald)
<SPEAKER ID="048" NAME="Formanden">
Fru Frassoni! Jeg kan informere Dem om, at det var fuldstændig udramatisk. Jeg blev spurgt på et pressemøde, hvordan jeg forholdt mig til visse ting, som De har talt om, og jeg sagde på pressemødet, at man altid skal se meget nøje på subsidiaritetsprincippet, før man træffer foranstaltninger på EU-plan. Mere kom jeg ikke ind på i forbindelse med dette spørgsmål.
<P>
(Bifald)
<SPEAKER ID="049" NAME="Marco Cappato" AFFILIATION="ALDE">
(IT) Hr. formand, mine damer og herrer! Undskyld, at jeg holder fast i dette emne, men jeg vil henvise til den artikel, i henhold til hvilken De er Europa-Parlamentets repræsentant, samt til reglerne om betimelighed i forbindelserne mellem EU's institutioner.
<P>
I modsætning til det, som De lige har sagt, er problemet det, at Kommissionens undersøgelse er i gang, og at den har bedt den italienske regering om oplysninger vedrørende en mulig krænkelse af konkurrencelovgivningen. Denne procedure vedrører ikke subsidiaritet, men EU-lovgivningen. De sagde bogstavelig talt, at vi skal overlade det til de italienske myndigheder, men hvordan kan De sige det, når undersøgelsen specifikt vedrører en de italienske myndigheders mulige krænkelse af fællesskabsretten? Her er den indre uoverensstemmelse i Deres forklaring.
<P>
(Bifald)
<SPEAKER ID="050" NAME="Formanden">
Hr. Cappato! Vi har jo også drøftet andre spørgsmål, hvor De har særlig interesse. Her handler det om at repræsentere generelle principper. Vi har overhovedet ikke været inde på detaljerne. Derfor anbefaler jeg, at man ikke sætter sagen så højt. I øvrigt er der ingen, der forsvarer den europæiske lovgivning så bestemt som jeg. For mig er det altid den europæiske lovgivning, der er målestokken. Og så vil jeg gerne lade det ligge for nu.
<SPEAKER ID="051" NAME="Antonio Tajani" AFFILIATION="PPE-DE">
(IT) Hr. formand, mine damer og herrer! Jeg vil blot understrege, at Parlamentets formand hr. Pöttering gjorde helt ret i at sige, at han udtalte sig på egne vegne. Jeg vil minde hr. Cappato om, at EU ikke har nogen kompetence vedrørende leveringen af offentlige tjenester.
<SPEAKER ID="052" NAME="Formanden">
Mange tak, hr. Tajani! Men vi skal først afslutte dette punkt.
