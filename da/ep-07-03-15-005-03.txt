<CHAPTER ID="005-03">
3. Ulovlig fuglejagt på Malta (afstemning) 
<P>
Før afstemningen om ændringsforslag 7
<SPEAKER ID="071" NAME="Louis Grech" AFFILIATION="PSE">
(EN) Hr. formand! For tydeliggørelsens skyld vil jeg gerne tilføje ordet "dengang" efter ordet "Kommission", så ændringsforslag 7 herefter lyder "bemærker, at den maltesiske regering inden tiltrædelsen af EU erklærede, at den sammen med Kommissionen havde forhandlet sig frem til en undtagelse for forårsjagt; beklager, at Kommissionen dengang trods det faktum, at andre politiske kræfter og segmenter af det civile samfund i Malta havde udfordret den maltesiske regerings erklæringer, valgte ikke at udtale sig om emnet, hvilket skabte en potentielt ambivalent situation".
<P>
(Parlamentet forkastede det mundtlige ændringsforslag)
<P>
Før afstemningen om ændringsforslag 12
<SPEAKER ID="073" NAME="Simon Busuttil" AFFILIATION="PPE-DE">
(EN) Hr. formand! Vores gruppe ønskede at anmode om afstemning ved navneopråb om ændringsforslag 12, men vi fik desværre ikke gjort det i tide. Jeg vil derfor bede Parlamentet om at tillade afstemning ved navneopråb om ændringsforslag 12, selv om vi ikke kom med en rettidig anmodning. Jeg er sikker på, at min kollega fru Monica Frassoni ikke har indvendinger imod det.
<P>
(Latter)
<P>
(Parlamentet vedtog forslaget)
