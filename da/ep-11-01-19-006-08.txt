<CHAPTER ID="006-08">
8. Stabiliserings- og associeringsaftale EF/Serbien (
<P>
Før afstemningen om ændringsforslag 4:
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Fru formand! Jeg vil gerne stille et mundtligt ændringsforslag til dette ændringsforslag 4 af fru Brantner og mig selv, idet jeg ønsker at slette den sidste del. Der skal stå "opfordrer Serbien til at gå i dialog med Kosovo uden længere at henvise til nye forhandlinger om dets status".
<P>
Jeg håber, at jeg har Deres støtte til dette.
<SPEAKER ID="137" NAME="Bernd Posselt" AFFILIATION="PPE">
(DE) Fru formand! Jeg vil blot gerne anbefale, at vi under disse omstændigheder stemmer for dette.
<SPEAKER ID="139" NAME="Jelko Kacin" AFFILIATION="ALDE">
(EN) Fru formand! I betragtning af, hvor vigtige menneskerettighederne er, vil jeg gerne bede om en afstemning ved navneopråb om ændringsforslag 8. Det vedrører den serbiske regerings overraskende og uheldige beslutning om ikke at deltage ved overrækkelsen af Nobels fredspris i Oslo. Samtidig roser man i ændringsforslaget den serbiske ombudsmands beslutning om at deltage ved overrækkelsen på vegne af det serbiske folk. Det er et budskab til Serbien og alle kommende kandidatlande om, at det ikke er acceptabelt at købslå om menneskerettighederne.
<P>
For at opnå bredere tilslutning til dette ændringsforslag vil jeg også gerne fremsætte et meget kort mundtligt ændringsforslag, som i grunden er et kompromisforslag, der oprindeligt blev udarbejdet af fru Maria Eleni Koppa. Jeg vil gerne tilføje ordet "første" mellem "regeringens" og "beslutning", så ordlyden bliver "beklager regeringens første beslutning om ikke at overvære overrækkelsen af Nobels fredspris i Oslo den 10. december 2010; glæder sig på den anden side over ombudsmandens beslutning om at overvære ceremonien, hvilket var en ansvarsfuld og rosværdig handling".
<P>
Jeg opfordrer alle mine kolleger til at støtte dette ændringsforslag.
