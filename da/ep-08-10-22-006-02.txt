<CHAPTER ID="006-02">
2. Kollektive aftaler i EU (
<P>
Før afstemningen
<SPEAKER ID="124" NAME="Jacek Protasiewicz" LANGUAGE="PL">
Hr. formand! Jeg vil gerne meddele, at efter en debat i går under gruppemødet i PPE-DE-Gruppen trækker vi som gruppe tre ændringsforslag tilbage: Ændringsforslag 6 til punkt 9, ændringsforslag 8 til punkt 15 og ændringsforslag 10 til punkt 24. Det glæder mig på PPE-DE-Gruppens vegne at meddele, at disse tre ændringsforslag er trukket tilbage.
<P>
Efter afstemningen
<SPEAKER ID="126" NAME="Emilio Menéndez del Valle" AFFILIATION="PSE">
(ES) Hr. formand! Tillad mig med al respekt at fremføre følgende bemærkning:
<P>
Efter FN's høje repræsentants meget anstændige og fornuftige tale om Alliancen af Civilisationer genoptog De sessionen med disse ord - måske har De dem ved hånden - som lød mere eller mindre som følger:
<P>
"Og lad os nu komme ned på jorden igen efter Alliancen af Civilisationer."
<P>
Hr. formand! Jeg beklager at måtte sige, at Deres bemærkning ikke var i overensstemmelse med den parlamentariske høflighed og var upassende for Deres stilling som formand.
<SPEAKER ID="127" NAME="Formanden">
De må være bekendt med, at en af formandens beføjelser - og mine kolleger blandt næstformændene gør det hyppigt - er at komme med harmløse bemærkninger om de ting, der foregår i Parlamentet. Disse bemærkninger skal ses i sammenhæng med deres indhold og intentionen med dem.
<P>
Jeg kan forsikre Dem om, at det bestemt var positivt ment.
<P>
Men hvis De eller noget andet medlem har fundet denne uskyldige og positive bemærkning ubehagelig, må De betragte den som trukket tilbage.
