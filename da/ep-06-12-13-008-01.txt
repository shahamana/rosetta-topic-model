<CHAPTER ID="008-01">
1. Reach, kemikalieagentur og miljøgifte (afstemning) 
<P>
Før afstemningen
<SPEAKER ID="097" NAME="Karl-Heinz Florenz" AFFILIATION="PPE-DE">
(DE) Hr. formand! På grund af betydningen af de efterfølgende afstemninger og omfanget af Reach - i de sidste fem år er der blevet stillet 5.000 ændringsforslag, nu foreligger der 1.000 ændringsforslag - vil jeg gerne komme ind på to små punkter.
<P>
Som det første vil jeg gerne takke ordføreren, Guido Sacconi, for hans samarbejde med de øvrige skyggeordførere mange gange. De har ydet et kæmpe arbejde, hr. Sacconi, og De har gjort det glimrende. En hjertelig tak herfra.
<P>
(Bifald)
<P>
Det fører mig også straks videre til mit næste punkt, hr. formand. Hvad er der kommet ud af trilogen? Vi er mødtes med det finske rådsformandskab fem gange. Det har ikke altid været let, og på et tidspunkt blev mødet også afbrudt kort. De kan se resultatet i dag i ændringsforslag 191. Det er den centrale bestanddel af vores afstemning i dag, og i tråd med det kompromis, der indeholder så meget Europa-Parlament, som det nogensinde vil blive tilfældet igen, vil jeg meget gerne bede Dem om at godkende forslaget. De øvrige ændringsforslag falder bort, kære venner fra De Grønne, eller må ikke bringe dette vigtige og værdifulde kompromis i fare.
<SPEAKER ID="098" NAME="Guido Sacconi " LANGUAGE="IT">
Hr. formand, mine damer og herrer! Først vil jeg gerne sige, at jeg ikke sidder på denne plads, fordi der har været en "omrokering" i PSE-Gruppen, men af logistiske årsager, så jeg bedre kan komme med stemmeangivelserne.
<P>
Hr. Florenz har allerede sagt det vigtigste, når det gælder indholdet og vanskeligheden af det resultat, som vi nåede til i aftalen med det finske formandskab. Det er nu min pligt at sige, at dette resultat er som et billede, flere personer har malet. Der er mange, som har bidraget til det, og jeg minder om, at der var 10 parlamentsudvalg, som deltog. Der var navnlig to udvalg, som havde et tæt samarbejde med Udvalget om Miljø, Folkesundhed og Fødevaresikkerhed. I den forbindelse vil jeg gerne takke fru Ek og hr. Nassauer, som var ordførere for disse to udvalg. Desuden vil jeg gerne takke alle skyggeordførerne i Udvalget om Miljø, Folkesundhed og Fødevaresikkerhed, fru Oomen-Ruijten, Chris Davies, Carl Schlyter og Caroline Lucas, Jens Holm, Johannes Blokland og Alessandro Foglietta samt udvalgenes og de politiske gruppers sekretariater.
<P>
Vi har mødt fem formandskaber, og den rolle, som det britiske formandskab spillede under førstebehandlingen - og som det finske formandskab har spillet nu - har været af særlig betydning. Vi har også lært flere kommissærer at kende, eftersom Reach blev påbegyndt i sidste mandatperiode. Dengang var det hr. Liikanen og fru Wallström, som var ansvarlige for dette spørgsmål, og nu er det hr. Verheugen og hr. Dimas.
<P>
Vi har således set mange ting og haft mange diskussionslejligheder, og vores arbejde mundede ud i konklusionen i dag. Jeg er ikke det mindste i tvivl om, at Parlamentet med sin ansvarsfølelse vil bekræfte denne beslutning og endelig gøre det muligt at sende et stærkt budskab til de europæiske borgere, nemlig at Reach træder i kraft den 1. juni 2007.
<P>
Nogen vil måske mene, at slutproduktet ikke er noget særligt, men nu begynder det i hvert fald at fungere, og jeg er sikker på, at det vil give nogle meget vigtige resultater for borgernes sikkerhed, sundheden og miljøet, men også for den europæiske industris konkurrenceevne.
<P>
(Bifald)
<P>
Efter vedtagelsen af valgmulighed 1
<SPEAKER ID="100" NAME="Guido Sacconi " LANGUAGE="IT">
Hr. formand, mine damer og herrer! Efter dette glimrende resultat - som jeg gerne vil takke Parlamentet for - følger der nu en række ændringsforslag, som ikke hører med til kompromiset.
<P>
Jeg er ellers enig i mange af ændringsforslagene, men der er ingen tvivl om, at vi ved at stemme for dem og vedtage dem ville indlede en forligsprocedure på grund af nogle marginale aspekter - hvilket virkelig ville være forkert - og dermed udsætte forordningens gennemførelse.
<P>
(Bifald)
<SPEAKER ID="101" NAME="Roberto Musacchio" AFFILIATION="GUE/NGL">
(IT) Hr. formand, mine damer og herrer! I henhold til forretningsordenen vil jeg gerne gøre Parlamentet opmærksomt på, at der i forbindelse med denne forhandling var to taler, som indeholdt stemmeangivelser under afstemningen.
<P>
Det er et vanskeligt øjeblik, og derfor vil jeg gerne have, at vi også respekterer holdningerne hos dem, der stemmer for ændringsforslagene.
<P>
(Bifald)
<P>
Før afstemningen om ændringsforslag 176 og 178
<SPEAKER ID="103" NAME="Carl Schlyter" AFFILIATION="Verts/ALE">
(SV) Hr. formand! Ordføreren sagde, at hvis disse ændringsforslag godkendes, bliver der tale om en forligsprocedure. Men vi ved ikke, om det bliver tilfældet. Hvis vi godkender ændringsforslagene, kan Rådet meget vel acceptere dem, men det ved vi ikke, før Coreper har truffet en beslutning. Det er således ingen selvfølgelig forbindelse mellem at godkende ændringsforslag og forligsprocedure.
<P>
(Bifald)
<P>
Før afstemningen om den fælles holdning
<SPEAKER ID="105" NAME="Guido Sacconi " LANGUAGE="IT">
Hr. formand, mine damer og herrer! Jeg ville blot endnu en gang sige tak.
<P>
Jeg tror, at Europa har taget sejren hjem på et område, som er yderst vigtigt for borgerne og virksomhederne. Som vi siger på italiensk: "Europa batte un colpo".
<P>
(Bifald)
