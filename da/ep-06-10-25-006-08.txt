<CHAPTER ID="006-08">
8. Registreringsmyndigheders adgang til SIS II (afstemning) 
<P>
Før afstemningen
<SPEAKER ID="129" NAME="Carlos Coelho " LANGUAGE="PT">
Hr. formand! Rådet kunne ikke være til stede under debatten i mandags og har nu afgivet en erklæring. Jeg finder det rimeligt, at Parlamentet gennem dets ordfører reagerer på Rådets erklæring. Hvis formanden tillader, vil jeg gerne gøre to korte bemærkninger. Den første er at takke formandskabet for dets indsats i denne sag, og ligesom formandskabet mener jeg, at Parlamentet kan være tilfreds med, at vi med den lovgivning, som vi her vedtager, styrker de ydre grænser og skaber øget sikkerhed for borgerne.
<P>
Mens formandskabet har ageret meget fint i denne sag, har det samme ikke være tilfældet for Rådet som sådan. Det har ikke levet op til de aftaler, som det indgik i trialogmødet i maj her i Strasbourg. Jeg håber ikke, at Rådet gør det samme med det finske formandskab, som det gjorde med det østrigske, men at det overholder sine aftaler og vedtager teksten, som vi vil gøre det, for kun på den måde får vi en aftale ved førstebehandlingen, og kun på den måde forsinker vi ikke den anden generation af Schengen-informationssystemet i at træde i funktion.
