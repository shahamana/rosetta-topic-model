<CHAPTER ID="005-01">
1. Rammeaftale om forbindelserne mellem Europa-Parlamentet og Kommissionen (
<P>
Før afstemningen
<SPEAKER ID="086" NAME="José Manuel Barroso" LANGUAGE="EN">
Hr. formand! For nogle få måneder siden forslog jeg i mine politiske retningslinjer og her i plenarforsamlingen at bringe dette særlige partnerskab mellem Parlamentet og Kommissionen et skridt videre. Jeg foreslog endvidere at styrke og udvikle vores forbindelser i en positiv retning for at afspejle den nye traktat og vores fælles fornemmelse af formål for sammen at forme Europa.
<P>
I de seneste par uger har jeg ført indgående drøftelser med det forhandlingsteam, der ledes af hr. Lehne, som De udnævnte til at revidere rammeaftalen. Lad mig benytte lejligheden til at takke dem alle for meget intensive drøftelser, men også for deres konstruktive tilnærmelse.
<P>
Jeg er dybt tilfreds med, at vi nu er nået til en fælles forståelse af de principper, som vil styre vores forbindelse i de kommende år. De bør styrke vores samarbejde i fuld respekt for den institutionelle balance, som er indstiftet af traktaterne.
<P>
Som kommissionsformand vil jeg tilslutte mig de principper, som er fastlagt i den beslutning, De netop har vedtaget. De vil guide mig, når det nye kollegiums holdning til revideringen af hele rammeaftalen skal udvikles.
<P>
Eftersom denne beslutning er vedtaget af et så imponerende flertal i Parlamentet, har jeg tillid til, at vi har et fremragende grundlag for at styrke vores forbindelser. Hvad angår de spørgsmål, som ikke kun vedrører vores to institutioner, men også Rådet, håber jeg inderligt, at Rådet vil tilslutte sig denne fælles bestræbelse på at forbedre alle institutionernes arbejde til fordel for Europa.
<P>
Hvis De godkender det nye kollegium senere i dag, vil jeg bede den udpegede næstformand Šefčovič om at lede forhandlingerne på Kommissionens vegne for at revidere rammeaftalen. Jeg ønsker at forsikre Dem om, at han er lige så engageret, som jeg er - som jeg er sikker på, at hele det nye kollegium er - i at få effektive og hurtige forhandlinger.
<SPEAKER ID="087" NAME="Formanden">
Mange tak for Deres meget positive indstilling til vores forhandlinger. Jeg vil gerne på alles vegne takke vores forhandlingsteam, som ledes af hr. Lehne, og alle kollegerne, som var så engagerede i forhandlingerne.
<P>
(Bifald)
<P>
Vi har endnu ikke noget lovgivningsinitiativ baseret på Lissabontraktaten, men vi er lovet et svar fra Kommissionen på vores forventninger. Vi har ikke alene spørgetid med formanden for Kommissionen, men også spørgetid med kommissærerne, en invitation fra formanden for Kommissionen til formanden for Parlamentet og til kommissærkollegiet, og vores fælles samarbejde med nationale parlamenter, som er meget vigtigt.
<P>
Vi overvejer subsidiaritetsreglen. Vi har brug for en konsekvensanalyse for at forbedre den så meget som muligt, og vi håber, at den vil blive meget stærkere set fra dette synspunkt, end hvad der oprindeligt var tilfældet i vores aftale, men der er stadig et stort håb for os alle om, at vi kan gøre alt, hvad der er nødvendigt for vores borgere i fremtiden.
<P>
(Mødet udsat kl. 12.10 og genoptaget kl. 13.30)
