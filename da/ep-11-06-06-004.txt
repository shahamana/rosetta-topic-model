<CHAPTER ID="004">
Meddelelser fra formanden
<SPEAKER ID="009" NAME="Formanden">
Mine damer og herrer! Den 4. juni fejrede vi 22-års-dagen for to vigtige begivenheder. På denne dag i 1989 behandlede myndighederne i Folkerepublikken Kina nogle demonstranter på Den Himmelske Freds Plads på en sådan måde, at det endte med et blodbad. Det husker vi alle.
<P>
På samme dag for 22 år siden fandt det første delvis frie parlamentsvalg sted i Central- og Østeuropa, i Polen, hvor kandidaterne fra den demokratiske opposition vandt næsten alle pladserne, som frit kunne vælges. Af disse pladser, som frit kunne vælges, vandt repræsentanterne fra den demokratiske opposition alle pladser i Senatet med undtagelse af én. De vandt alle de øvrige pladser i Sejm såvel som i Senatet.
<P>
Disse to årsdage minder os om, hvor meget der er forandret i Europa, og hvordan vi europæere var i stand til at få gennemført forandringer i Central- og Østeuropa med minimale tab, hvilket kulminerede med genforeningen af Øst- og Vesteuropa.
<P>
° ° ° °
<P>
Mine damer og herrer! Jeg vil nu give Dem en meget vigtig meddelelse. Under det møde, som lige er åbnet, vil der være en brandøvelse uden forudgående varsel. En lignende øvelse vil finde sted under minimødet i juni i Bruxelles. De er blevet informeret om detaljerne pr. e-mail. De har alle modtaget en e-mail med oplysninger om, hvordan De skal forholde Dem, når alarmen går. Vi ved ikke, hvornår alarmen vil lyde, men vi bør sætte os ind i instrukserne og handle derefter, når alarmen lyder. Om få minutter vil jeg sende Dem alle endnu en e-mail-påmindelse samt detaljerede instrukser om, hvad De skal gøre, når alarmen går, og hvad den består af. Alle disse oplysninger vil fremgå af e-mailen.
<P>
° ° ° °
<P>
Jeg vil ligeledes meddele Dem, at fru Koch-Mehrin har meddelt mig, at hun vil træde tilbage som næstformand for Europa-Parlamentet med virkning fra den 11. maj 2011. I henhold til forretningsordenens artikel 18 erklærer jeg denne plads ledig.
