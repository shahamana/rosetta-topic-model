<CHAPTER ID="013-03">
3. Usbekistan (afstemning) 
<P>
Før afstemningen om stk. 2
<SPEAKER ID="242" NAME="Józef Pinior" AFFILIATION="PSE">
(EN) Hr. formand! I mit mundtlige ændringsforslag foreslår jeg, at første del af stk. 2 i den fælles beslutning om Usbekistan slettes.
<SPEAKER ID="243" NAME="Formanden">
Er der indvendinger imod at tage dette mundtlige ændringsforslag i betragtning?
<SPEAKER ID="244" NAME="Bernd Posselt" AFFILIATION="PPE-DE">
(DE) Hr. formand! Tillad mig at påpege, at vi har stillet et ændringsforslag til punkt 2, og der skal stemmes om dette, før der stemmes om originalen, også selv om originalen ændres mundtligt. Vi skal først stemme om ændringsforslaget, som erstatter den gamle tekst.
<SPEAKER ID="245" NAME="Formanden">
Hr. Posselt, jeg tror, De har ret. Vi vil bede hr. Pinior om den nødvendige tydeliggørelse.
<SPEAKER ID="246" NAME="Józef Pinior" AFFILIATION="PSE">
(EN) Hr. formand! Jeg foreslår, at vi sletter første del af andet punkt. Som jeg forstår det, blev det foreslået af medlemmer af PPE-DE-Gruppen.
<SPEAKER ID="247" NAME="Formanden">
Der er altså tale om et mundtligt ændringsforslag til stk. 2 med det formål at gøre teksten kortere.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 1
<SPEAKER ID="248" NAME="Elisabeth Jeggle" AFFILIATION="PPE-DE">
(DE) Hr. formand! Jeg vil gerne erstatte "sound and future-oriented decision" med "considered decision with a view to improved future relations". På den måde er det formuleret mere konkret.
<SPEAKER ID="249" NAME="Marios Matsakis" AFFILIATION="ALDE">
(EN) Hr. formand! Jeg protesterer mod det mundtlige ændringsforslag, fordi det tager brodden ud af beslutningen. Vi har håndgribelige beviser på, at sanktionerne langsomt begynder at virke, så vi skal udvide dem yderligere og ikke svække dem yderligere, som fru Jeggles ændringsforslag forsøger at gøre.
<SPEAKER ID="250" NAME="Formanden">
Vi takker for Deres bemærkninger, hr. Matsakis, men De skal finde yderligere 36 medlemmer, der er enige med Dem, så De er 37 i alt, for at kunne forkaste ændringsforslaget. Uanset hvor gode argumenter, De har, kan jeg ikke afvise ændringsforslaget, hvis plenarforsamlingen ikke forkaster det, og jeg kan ikke se andre medlemmer, der står op.
<P>
(Parlamentet vedtog det mundtlige ændringsforslag)
<P>
Afstemningen er afsluttet.
<SPEAKER ID="251" NAME="Manuel Medina Ortega" AFFILIATION="PSE">
(ES) Hr. formand! Jeg befandt mig på mit kontor, da jeg blev sendt ud af kontoret af nogle af Parlamentets tjenestemænd, der sagde til mig, at der var en brandøvelse. Da jeg kom tilbage, fandt jeg ud af, at der allerede var blevet stemt om beslutningsforslaget om Tibet og flere andre, og jeg vil gerne oplyse nu, hvordan jeg ville have stemt, hvis ikke tjenestegrenene havde sendt mig ud af mit kontor, så jeg ikke kunne komme ned til plenarforsamlingen. Dette siger jeg henvendt til sekretariatet, så de noterer, hvordan jeg ville have stemt.
<SPEAKER ID="252" NAME="Formanden">
Bare rolig, det bliver der alt sammen taget højde for.
