<CHAPTER ID="004">
Velkomstord
<SPEAKER ID="102" NAME="Formanden">
Jeg ønsker som formand at byde velkommen til 10 medlemmer af den lovgivende forsamling i Sydsudan under ledelse af dens formand, James Wani Igga, der har rejst den lange vej til Strasbourg for at besøge Europa-Parlamentet.
<P>
(Bifald)
<P>
Den lovgivende forsamling i Sydsudan, som de er medlemmer af, blev oprettet som følge af den samlede fredsaftale, der blev undertegnet i 2005 efter en lang og brutal borgerkrig. Den lovgivende forsamling spiller en afgørende rolle i overvågningen af gennemførelsen af lovgivningen og fredsaftalen. Jeg ønsker på vegne af Europa-Parlamentet at understrege, at vi støtter den lovgivende forsamling i Sydsudan, som har skullet tackle de udfordringer, som Sudan står over for, især i forbindelse med valget næste år. Vi håber, at Deres besøg vil bidrage til fastlæggelsen af en fredelig løsning på konflikten i Sudan og fremme den politiske dialog mellem Europa-Parlamentet og Den lovgivende forsamling om genopbygningsprocessen efter konflikten i Sudan. Jeg ønsker derfor at byde Dem velkommen til Europa-Parlamentet.
