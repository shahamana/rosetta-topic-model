<CHAPTER ID="009-05">
5. EU's indsats vedrørende olieefterforskning og -udvinding i Europa (afstemning) 
<SPEAKER ID="133" NAME="Corien Wortmann-Kool" AFFILIATION="PPE">
(EN) Hr. formand! I punkt 7 opfordrer man til en gennemgang af EU's kapacitet vedrørende øjeblikkelige reaktioner på ulykker og til indførelse af en europæisk handlingsplan. I den anden del af samme punkt findes der en specifik henvisning til det arktiske område. Det mundtlige ændringsforslag gælder denne anden del og lyder "bemærker endvidere, at Middelhavsområdet, Østersøområdet og Nordsøområdet skal tages i betragtning".
<SPEAKER ID="135" NAME="Vytautas Landsbergis" AFFILIATION="PPE">
(EN) Hr. formand! Jeg foreslår, at vi indsætter en lille ændring vedrørende boreoperationer for at undgå enhver fejlfortolkning i situationer, hvor tredjelande er involveret. I forbindelse med boreoperationer ønsker jeg at indsætte " EU's og tredjelandes". Jeg vil bede Dem støtte dette.
<SPEAKER ID="137" NAME="Bogusław Sonik" AFFILIATION="PPE">
(PL) Hr. formand! I min egenskab af ordfører vil jeg gerne takke Dem for afstemningen. Målet var i samarbejde med Europa-Kommissionen at definere de højst mulige standarder for olieboringsoperationer i europæisk farvand.
<P>
Samtidig vil jeg gerne udtrykke min sympati og solidaritet med mine ungarske kolleger for det, de oplever med giftudslip i øjeblikket. Vi bør også hurtigst mulig indføre de højst mulige standarder for farligt affald i Europa.
