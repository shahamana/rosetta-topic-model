<CHAPTER ID="005">
Afstemningstid
<SPEAKER ID="112" NAME="Formanden">
Næste punkt på dagsordenen er afstemningstiden.
<P>
(Resultater og andre oplysninger vedrørende afstemningen: se protokollen)
<SPEAKER ID="113" NAME="Struan Stevenson" AFFILIATION="PPE-DE">
(EN) Hr. formand! Før vi stemmer om mødekalenderen, vil jeg gerne nævne den planlagte strejke i morgen. Jeg har forstået, at Air France, tog og lufthavnspersonale vil strejke. Dette vanskeliggør vores arbejde som parlamentsmedlemmer. Jeg har brugt morgenen på at forsøge at ændre flybilletter, så jeg kan rejse tilbage til min valgkreds. Dette betyder, at jeg i morgen går glip af afstemningen. Strejken forstyrrer vores arbejde som parlamentsmedlemmer. Vi skal til at stemme om mødekalenderen, som fastsætter, at vi skal møde her 12 gange om året, og alligevel gør Frankrig intet for at gøre det lettere for os at rejse hertil. Det er nærmest umuligt. Hvis vi fortsat skal komme til Strasbourg, burde vi måske ændre det franske transportsystem, så det bliver muligt for os at nå frem?
<P>
(Bifald)
<SPEAKER ID="114" NAME="Formanden">
Hr. Stevenson! Det tager vi til efterretning, men vi bør ikke føre denne generelle debat nu før vedtagelsen af kalenderen.
<SPEAKER ID="115" NAME="Daniel Cohn-Bendit" AFFILIATION="Verts/ALE">
- (FR) Hr. formand! Jeg ville blot sige til vores kollega, at der er strejkeret i EU, og denne strejkeret er en ret til at strejke, og det er da uhørt at bede en stat om at udfærdige en strejkekalender for et land. Det er latterligt, fuldstændig latterligt! Og jeg vil sige til vores kollega, at de belgiske arbejdere, de belgiske funktionærer har strejket masser af gange, og hvor skal Parlamentet så tage hen, hvis belgierne strejker? Det er en latterlig diskussion. Hvis han vil hjem, kan han bare rejse. Hvis han vil blive, kan han bare blive en dag mere og få sig nogle asparges.
<P>
(Bifald fra venstre)
<SPEAKER ID="116" NAME="Formanden">
Mine damer og herrer! Disse to indlæg har vist EU's pluralisme, og det bør vi i princippet være taknemmelige for. Men jeg vil gerne helt alvorligt tilføje - ikke kritisk, men som et eksempel på EU's retsorden - at når nogen begynder at sætte spørgsmålstegn ved gældende ret, så ender vi i kaos. Derfor anbefaler jeg, at vi nu stemmer og overholder EU's lovgivning. Vi ved alle, hvem der træffer beslutningen om Europa-Parlamentets hjemsted. Derfor beder jeg om, at vi i god ro og orden kan stemme om mødekalenderen.
<P>
Hr. Stevenson, De får ligesom de øvrige medlemmer en meddelelse om, hvordan trafiksituationen ser ud i morgen.
