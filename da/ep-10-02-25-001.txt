<CHAPTER ID="001">
Åbning af mødet
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Hr. formand! På grund af Parlamentets dagsorden i går var der ikke lejlighed til at nævne, at Orlando Zapata afgik ved døden for nylig, hvilket den spanske delegation beklager dybt. Han døde efter en lang sultestrejke. Han er den første cubanske samvittighedsfange, der er afgået ved døden gennem de sidste 40 år, og vi kræver frigivelse af alle samvittighedsfanger i Cuba og i den øvrige verden. Vi vil også gerne give udtryk for vores solidaritet med hans familie og med den cubanske befolkning på deres vej mod pluralisme og udvikling.
<P>
Denne meget sørgelige begivenhed kunne fungere som en katalysator for en drøftelse med henblik på at bringe forbindelserne mellem EU og Cuba på linje med EU's forbindelser med andre tredjelande inden for rammerne af en general bilateral ramme, der sikrer en permanent, konstruktiv dialog om menneskerettigheder.
