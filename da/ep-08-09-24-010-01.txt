<CHAPTER ID="010-01">
1. Elektroniske kommunikationsnet og -tjenester, beskyttelse af privatlivets fred og forbrugerbeskyttelse (
<P>
Kommissionens holdning til ændringsforslag fra Parlamentet
<P>
Harbour-betænkningen
<P>
Kommissionen godkender følgende:
<P>
ændringsforslag 2, 4, 5, 7, 8, 13, 15, 16, 20, 21, 32, 38, 41 (til betragtningerne)
<P>
ændringsforslag 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (til artiklerne)
<P>
ændringsforslag fra plenarforsamlingen 191, 192, 167, 182
<P>
Kommissionen godkender i princippet eller delvist følgende:
<P>
ændringsforslag 3, 6, 9, 11, 12, 14, 18, 19, 22, 23, 25, 26, 27, 31, 37 (til betragtningerne)
<P>
ændringsforslag 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (til artiklerne)
<P>
ændringsforslag fra plenarforsamlingen 170, 154, 171, 194, 189, 193, 188, 152, 159, 180, 181, 183, 185
<P>
Kommissionen forkaster følgende:
<P>
ændringsforslag 1, 10, 17, 24, 28, 29, 30, 33, 34, 35, 36, 39, 40, 42 (til betragtningerne)
<P>
ændringsforslag 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (til artiklerne)
<P>
ændringsforslag fra plenarforsamlingen 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
Før afstemningen:
<SPEAKER ID="123" NAME="Malcolm Harbour">
ordfører. - (EN) Hr. formand! Jeg ved, at jeg ikke bliver populær ved at komme med et langt indlæg på dette tidspunkt, men mine to medordførere, som jeg har haft et meget tæt teamwork med, er kommet med korte redegørelser, så jeg vil gerne holde fast i korpsånden.
<P>
Jeg vil blot gerne sige, at der er flere ændringsforslag i min betænkning, da mit udvalg har været mere ambitiøst med hensyn til de forbedringer af kommissionsforslaget, man ønskede at foretage. Jeg anmoder om Deres støtte for at sikre, at vi har tillidsfulde, veloplyste forbrugere af elektroniske kommunikationstjenester, som også føler sig sikre og ved, at deres personoplysninger er beskyttet.
<P>
Jeg vil gerne takke alle mine kolleger i udvalget, der har samarbejdet med mig om at sammenstykke nogle virkelig store kompromisændringsforslag, som vi vil vedtage i dag. Jeg vil gerne især takke Alexander Alvaro og Udvalget om Borgernes Rettigheder og Retlige og Indre Anliggender, som vi har haft et meget tæt samarbejde med, for deres del om direktivet om databeskyttelse inden for elektronisk kommunikation. Jeg håber, at alle vil bidrage til, at vi får et rigtig stort flertal, således at vi, når vi skal til at forhandle med Kommissionen og Rådet, vil gøre vores yderste for Europas forbrugere.
<P>
- Efter afstemningen:
<SPEAKER ID="125" NAME="Viviane Reding">
medlem af Kommissionen. - (EN) Hr. formand! Jeg vil gerne takke ordførerne for deres fremragende arbejde. Det var ikke let; men de har udført mirakler, og de har min store respekt. Jeg vil også gerne takke medlemmerne af Europa-Parlamentet for det klare signal, de har sendt med dagens afstemning. Dette er et signal om et åbent og konkurrencepræget indre marked for telekommunikationsvirksomheder og ligeledes for Europas 500 millioner forbrugere.
<P>
I går måtte Kommissionen foreslå nye bestemmelser for at gribe ind over for de urimeligt høje priser for SMS- og data-roaming i EU. Disse forslag vil give en hurtig løsning på ét af de mest synlige symptomer på det manglende indre marked inden for telekommunikationstjenester, som både virksomheder og forbrugere lider under. Europa-Parlamentet har i dag taget et vigtigt skridt videre ved at foreslå, at problemet afhjælpes en gang for alle ved at tage fat om roden; nemlig at få afskaffet opsplitningen ved at bane vej for et indre marked i reguleringsmæssig henseende.
<P>
Jeg ser især positivt på, at Europa-Parlamentet efter en intens forhandling - og formentlig til mange observatørers overraskelse - stemte for oprettelse af en effektiv europæisk telekommunikationstilsynsmyndighed, som skal gøre det lettere at bringe de nationale tilsynsmyndigheder sammen og skabe dialog mellem de nationale tilsynsmyndigheder og Kommissionen. Dette er gode nyheder, hvad angår opnåelse af lige vilkår for tilvejebringelse og brug af telekommunikationstjenester på tværs af grænserne i Europa. Denne nye europæiske tilsynsmyndighed vil kraftigt bidrage til at forøge den grænseoverskridende konkurrence og forbrugernes valgmuligheder.
<P>
Vi må nu sætte os sammen - Parlamentet, Rådet og Kommissionen - for at få denne telekommunikationspakke til at fungere inden 2010. Det levner os ikke meget tid. Vi må for alvor tage fat; og vi må tage hurtigt fat. Alt, hvad Kommissionen kan gøre for at bidrage til at fremme sagen, vil blive gjort.
<P>
Jeg er overbevist om, at signalet fra Parlamentet i dag vil blive hørt ikke bare i Europa; det er et signal, som vil give genlyd på hele kloden. Det vil vise, at det indre telekommunikationsmarked i Europa er åbent, så man kan gøre forretninger, hvilket kan give en stærk telekommunikationsbranche og forbrugerne, der står styrket.
<P>
(Bifald)
