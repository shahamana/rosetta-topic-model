<CHAPTER ID="009">
Diverse
<SPEAKER ID="130" NAME="Stavros Lambrinidis">
(EN) Hr. formand! Som nogle af Dem måske ved, blev jeg for fire dage siden udnævnt til Grækenlands nye udenrigsminister.
<P>
(Bifald)
<P>
Mange tak. Det interessante ved dette job er, at da jeg i søndags og mandags for første gang officielt mødte mine udenrigsministerkolleger fra de øvrige medlemsstater, var der ingen, der sagde "tillykke". Alle sagde "held og lykke".
<P>
(Latter og bifald)
<P>
Jeg vil blot tage kort afsked. Jeg vil savne Europa-Parlamentet voldsomt, og jeg vil virkelig savne de venner, jeg har fået her. Jeg tror ikke, at der findes noget bedre sted i Europa for den passion og den barmhjertighed, som dette parlament kan anvende. Jeg er meget taknemlig, og fordi jeg ikke ønsker at sige et sidste farvel på engelsk, og fordi jeg ikke ønsker, at De skal glemme de græske gloser, som De har lært gennem de seneste 1,5 år, vil jeg fortælle Dem, hvad jeg foreslår, at vi gør. Lad mig nu atter høre, hvordan vi siger "for".
<P>
(Medlemmerne: "Υπέρ!")
<P>
Hvordan siger vi "imod"?
<P>
(Medlemmerne: "Κατά!")
<P>
Hvordan siger vi "afståelse"?
<P>
(Medlemmerne: "Αποχή!")
<P>
Udmærket. Jeg vil bede socialdemokraterne og GUE om at sige ""Υπέρ"; PPE og ECR siger "Κατά"; De Grønne og ALDE siger "Αποχή". Enkelt! Kom så.
<P>
(S&D- og GUE/NGL-Gruppen: "Υπέρ!"; PPE- og ECR-Gruppen: "Κατά!"; Verts/ALE-Gruppen og ALDE-Gruppen: "Αποχή!")
<P>
(Kraftigt bifald)
<P>
Fantastisk. Mange tak.
<SPEAKER ID="131" NAME="Martin Schulz" LANGUAGE="DE">
Hr. formand! Jeg har bedt om lov til at tale, fordi jeg er sikker på, at mine kolleger vil forstå mig, når jeg på vegne af min grupper siger - og jeg er sikker på at kollegerne er enige - at De nu påtager Dem en ny rolle (hvilket De ved bedre end os), og at De har vores fulde opbakning i Deres nye stilling, for trods vores forskellige politiske holdninger deler vi alle det samme ønske. Det er nemlig ønsket om, at det skønne land, som De tjener som udenrigsminister, med vores hjælp hurtigst muligt vil komme igennem sin alvorlige krise. Vi har brug for Grækenland. Vi står last og brast med Deres land og med Dem. Hr. næstformand, udenrigsminister, Stavros, jeg vil gerne sige følgende til Dem på det personlige plan: De har ikke kun været en god ven og kollega, men De har også beriget vores alle sammens liv på enhver mulig måde. Mange tak for mange års samarbejde, og held og lykke, Stavros.
<P>
(Bifald)
