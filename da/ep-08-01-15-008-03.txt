<CHAPTER ID="008-03">
3. (
<P>
Før afstemningen
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Hr. formand, mine damer og herrer! Som bekendt omfattede Kommissionens oprindelige forslag, i en enkelt forordning, det ændrede forslag til forordning nr. 11 vedrørende afskaffelse af forskelsbehandling med hensyn til transportpriser og transportvilkår og ændringen af forordning nr. 852/2004 om fødevarehygiejne.
<P>
Hjemmel for Kommissionens forslag var EF-traktatens artikel 75, 152 og 95, og proceduren for forordningens vedtagelse var fælles beslutningsprocedure. De fælles lovgivere Rådet og Parlamentet besluttede at opdele det oprindelige forslag i to separate forordninger, en om ændring af forordning nr. 11 om transport baseret på artikel 75, stk. 3, som ikke indebærer Europa-Parlamentets deltagelse i lovgivningsproceduren, og som Transportudvalget har afgivet udtalelse om, og en anden om ændring af forordningen om fødevarehygiejne baseret på artikel 95 og 152, stk. 4, litra b), som Miljøudvalget snart vil udtale sig om. I dag skal vi tage stilling til, om artikel 75, stk. 3, er det rette retsgrundlag for ændringen af forordningen om transport, mens ændringen af forordning nr. 852/2004 som nævnt vil blive behandlet senere.
<P>
I det forslag til forordning, der fremlægges i dag, foreslås det, at artikel 5, der ophørte med at gælde i 1961, udgår, og at artikel 6, der tager sigte på at reducere de administrative forpligtelser for transportvirksomheder, ændres ved at afskaffe forpligtelsen til at opbevare kopier med oplysning om priser, da disse oplysninger indgår i fragtbrevene og i deres regnskabssystemer. Denne ændring giver mulighed for at kontrollere transportpriser og transportvilkår samt konstatere en eventuel forskelsbehandling. Der er således tale om en ændring, der er i fuld overensstemmelse med kravet i EF-traktatens artikel 75, stk. 3, andet punktum, og da ændringen af artikel 6 er nødvendig, for at de europæiske organer kan kontrollere, at princippet om forbud mod forskelsbehandling inden for transport i henhold til traktatens artikel 75, stk. 3, overholdes, har Udvalget om Borgernes Rettigheder og Retlige og Indre Anliggender gjort opmærksom på, at artikel 75, stk. 3, er det eneste retsgrundlag, der kan anvendes til ændring af forordning nr. 11.
