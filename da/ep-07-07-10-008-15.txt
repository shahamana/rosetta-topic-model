<CHAPTER ID="008-15">
15. Energieffektivitetsmærkning af kontorudstyr (omarbejdet udgave) (afstemning) 
<P>
Betænkning af Nikolaos Vakalis
<P>
Før afstemningen
<SPEAKER ID="131" NAME="Nikolaos Vakalis " AFFILIATION="PPE-DE">
ordfører. - (EL) Hr. formand! Jeg vil gerne understrege, at Europa-Parlamentet med sin ja-stemme i dag vil tage et stort skridt ved at bryde et tabu, som har eksisteret i Europa i årtier.
<P>
For første gang får vi et krav om, at offentlige penge, via offentlige udbud, anvendes til at øge energieffektiviteten, som helt korrekt anses for at være en hjørnesten i en bæredygtig energipolitik. Jeg håber, dette er begyndelsen til en udnyttelse af borgernes penge til højt prioriterede spørgsmål.
<P>
Endelig vil jeg gerne takke kommissær Piebalgs og det tyske formandskab, som har gjort det muligt at vedtage forordningen under førstebehandlingen.
