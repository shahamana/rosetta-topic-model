<CHAPTER ID="005-04">
4. Undersøgelser af landbrugsbedrifternes struktur og produktionsmetoder (
<P>
Før afstemningen
<SPEAKER ID="135" NAME="Gábor Harangozó">
ordfører. - (HU) Hr. formand, mine damer og herrer! Undersøgelser af landbrugsbedrifternes struktur hører til blandt de ældste statistiske undersøgelser på fællesskabsplan, og de giver væsentlige og nødvendige oplysninger om landbrugsbedrifter i EU.
<P>
På dette tidspunkt hvor vi har et udvidet EU, som indebærer 12 nye medlemsstater, og eftersom vi på nuværende tidspunkt arbejder på en reform af den fælles landbrugspolitik, er det af afgørende betydning, at vi hurtigst muligt gennemfører en ny og omfattende undersøgelse. Vi har behov for sammenlignelige og ensartede oplysninger, så vi kan iværksætte en retfærdig og velfungerende landbrugspolitik. Dette er grunden til, at jeg forsøger at sikre, at vi kan nå frem til en aftale i forbindelse med førstebehandlingen og dermed igangsætte disse undersøgelser hurtigst muligt.
<P>
Jeg vil især takke de kolleger, som har deltaget i trepartsforhandlingerne for deres yderst konstruktive tilgang; jeg takker især Elisabeth Jeggle, Nicolas Meves og Alexis Kuhl for deres indsats. De ændringsforslag, der blev fremsat på grundlag af trepartsforhandlingerne, er placeret under blok 1. Jeg opfordrer alle til at støtte ændringsforslagene i blok 1, så vi kan afslutte dette dossier.
