<CHAPTER ID="008">
Erklæring fra formanden
<SPEAKER ID="012" NAME="Formanden">
Mine damer og herrer! Efter at Ungarn har ratificeret Lissabontraktaten, ratificerede Slovenien og Malta traktaten i går.
<P>
(Bifald)
<P>
Det slovenske parlament stemte for traktaten med et stort flertal, og det maltesiske parlament vedtog tilmed traktaten enstemmigt. Det er et vigtigt politisk signal, hvormed medlemsstaterne med tydelighed har vist, at de ønsker, at ratificeringsprocessen skal ske hurtigt, således at traktaten kan træde i kraft som planlagt den 1. januar 2009.
<P>
Jeg ønsker Slovenien og Malta tillykke med denne historiske beslutning.
<P>
(Bifald)
<P>
Som bekendt udskød det slovakiske parlament i går afstemningen til et senere tidspunkt af interne politiske årsager. Jeg appellerer til alle politiske ledere i Slovakiet om at leve op til deres store politiske ansvar.
