<CHAPTER ID="007-03">
3. Parlamentets holdning til det nye forslag til budget 2011 som ændret af Rådet (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Hr. formand! Jeg synes, vi skylder medlemmerne en forklaring. Vi stemmer om det forslag, som Rådet fremsatte over for os, uden ændringer, fordi dette forslag er nøjagtig det samme som den indstilling, Budgetudvalget vedtog i sidste uge. Det er i overensstemmelse med, hvad vi har forhandlet os frem til under de meget lange forhandlinger, der varede 10 måneder.
<P>
Jeg vil gerne her benytte lejligheden til specielt at takke de særlige ordførere fra Parlamentets udvalg. Jeg vil gerne takke dem for utrættelig tillid og støtte og for at gøre det muligt for os i dag at vedtage budgettet for 2011, så det kan træde i kraft med virkning lige fra 1. januar næste år.
<SPEAKER ID="172" NAME="Olivier Chastel">
formand for Rådet. - (FR) Hr. formand, mine damer og herrer! Parlamentet har derfor godkendt Rådets holdning til budgetforslaget for regnskabsåret 2011 uden ændringsforslag. På Rådets vegne kan jeg kan naturligvis kun være tilfreds med vores fælles aftale om budgettet for 2011.
<P>
(Bifald)
<SPEAKER ID="173" NAME="Formanden">
Jeg beder Dem lytte til det, der blev sagt. Det er vigtigt. Det er første gang i historien, vi har anvendt den procedure, der er fastlagt i Lissabontraktaten. Sidste år fulgte vi en forenklet procedure. Denne gang var det første gang, at hele den procedure, der er fastlagt i Lissabontraktaten, er blevet fulgt. Jeg vil derfor komme med en erklæring. Parlamentet har vedtaget Rådets holdning af 10. december 2010 om forslag til det almindelige budget, som blev fremsat af Kommissionen den 26. november 2010. Budgetproceduren er blevet gennemført i overensstemmelse med artikel 314 i traktaten om Den Europæiske Unions funktionsmåde. I overensstemmelse med denne artikel og punkt 4, a) deri, erklærer jeg budgettet for året 2011 for endelig vedtaget, og jeg vil nu officielt underskrive dokumentet.
