<CHAPTER ID="017-01">
1. Sri Lanka: opfølgning på FN-rapporten (
<SPEAKER ID="365" NAME="Claude Moraes" AFFILIATION="S&amp;D">
(EN) Hr. formand! På Véronique De Keysers vegne vil jeg gerne fremsætte et mundtligt ændringsforslag til punkt 13 med følgende ordlyd:
<P>
"opfordrer næstformanden i Kommissionen/Unionens højtstående repræsentant for udenrigsanliggender og sikkerhedspolitik, Rådet og Kommissionen til at støtte de videre bestræbelser på at styrke ansvarlighedsprocessen i Sri Lanka og til at støtte FN-rapporten, navnlig den øjeblikkelige indførelse af en international retfærdighedsmekanisme".
<SPEAKER ID="366" NAME="Geoffrey Van Orden" AFFILIATION="ECR">
(EN) Hr. formand! Vi førte langvarige forhandlinger mellem seks politiske grupper om netop denne beslutning. Det er en kompromisbeslutning, og naturligvis indeholder den elementer, som mange af os ville ønske ikke var med, og mange ting, som mange af os gerne ville have haft med, men som ikke er med. Men aftalen mellem de seks politiske grupper gik ud på, at der ikke skulle stilles ændringsforslag - mundtlige, skriftlige eller af anden art - og derfor mener jeg, at det er et brud på aftalen og en undsigelse af forhandlingerne, når man nu fremsætter et ændringsforslag på denne måde. Derfor bør vi forkaste dette ændringsforslag.
