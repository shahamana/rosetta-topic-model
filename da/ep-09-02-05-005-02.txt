<CHAPTER ID="005-02">
2. Modtagelsesvilkår for asylansøgere og flygtninge (
<P>
Før afstemningen:
<SPEAKER ID="068" NAME="Martine Roure" LANGUAGE="FR">
Hr. formand! Vi har ikke kunnet afholde en drøftelse i plenum om denne meget vigtige betænkning, og derfor føler vi, at det er nødvendigt på udvalgets vegne at tage ordet i dag.
<P>
Vi har alle arbejdet sammen, og jeg roser skyggeordførernes enestående arbejde. Vi har besøgt ikke mindre end 26 interneringscentre i 10 af EU's medlemsstater, og vi har gjort adskillige vigtige observationer. Visse centre var åbenlyst nedslidte og præget af en åbenlys mangel på hygiejne, og vi fordømte den manglende respekt for menneskelig værdighed. Vi konstaterede, at der ikke altid var adgang til sundhedspleje, og at børnenes ret til undervisning ikke altid blev overholdt.
<P>
Vi opfordrer til respekt for tydelige, retfærdige, effektive og forholdsmæssige asylprocedurer, og vi opfordrer til gennemførelse af et permanent system for besøg på og inspektioner af interneringscentre. Vi må vise, hvordan virkeligheden ser ud, og kæmpe for retten til at inspicere disse centre - noget, som denne form for besøg muliggør - og vi må gøre det for at få grebet ind, så vi kan få ændret på tingene.
<P>
Pressen har spurgt mig, hvorfor vi ikke har nævnt lande i denne sammenfattende betænkning. Jeg svarede, at det var mit valg, at det var vores valg, eftersom vi har et fælles ansvar for, hvad der foregår i Europas interneringscentre, og formålet med betænkningen er ikke at give medlemsstaterne karakter.
<P>
Vi vil fortsætte med at opfordre til europæisk solidaritet på asylområdet. Vi kan ikke overlade medlemsstaterne ved Europas grænser til sig selv i forhold til at håndtere store migrationsstrømme. Jeg gentager, at vi har et fælles ansvar.
<P>
(Bifald)
<SPEAKER ID="069" NAME="Formanden">
Tak skal De have, fru Roure. Jeg kan se, at selv topjuristerne her i plenum, eller dem, der opfatter sig selv som sådan, ikke er klar over, at ordføreren har ret til et tominutters indlæg, når en betænkning ikke har været til forhandling i plenum. Det har fru Roure derfor ret til, og den ret har hun udnyttet, og det bør alle acceptere, for det fremgår af forretningsordenen.
<P>
(Bifald)
