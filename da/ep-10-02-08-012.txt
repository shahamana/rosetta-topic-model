<CHAPTER ID="012">
Arbejdsplan
<SPEAKER ID="018" NAME="Formanden">
Det endelige dagsordensforslag, der blev udarbejdet torsdag den 4. februar 2010 af Formandskonferencen i henhold til forretningsordenens artikel 137, er blevet omdelt. Der er foreslået følgende ændringer:
<P>
Mandag:
<P>
Ingen ændringer.
<P>
Tirsdag:
<P>
Gruppen for Det Europæiske Folkeparti (Kristelige Demokrater) har indsendt en anmodning om at få dagsordenen udvidet med Rådets og Kommissionens udtalelser om den vanskelige monetære og økonomiske situation i lande i euroområdet. Dette vedrører medlemsstater, som oplever finansielle vanskeligheder.
<SPEAKER ID="019" NAME="Corien Wortmann-Kool" LANGUAGE="NL">
Hr. formand! Det er vigtigt for Parlamentet at drøfte den seneste udvikling i euroområdet og også de foranstaltninger, som Kommissionen træffer med hensyn til de lande i euroområdet, som er i farezonen.
<P>
Vi har set, at denne udvikling de seneste uger har haft en meget stor virkning på euroens kurs og har også medført turbulens på finansmarkederne. Derfor vil vi gerne forud for torsdagens uformelle topmøde se en udtalelse fra Rådet og Kommissionen om ikke kun de planer, der allerede er foreslået, men også de foranstaltninger, som man stadig kunne træffe for at genskabe tilliden til euroen så hurtigt som muligt.
<SPEAKER ID="020" NAME="Hannes Swoboda">
for S&D-Gruppen. - (DE) Hr. formand! Jeg vil gerne støtte forslaget kategorisk. Det er vigtigt, at vi drøfter dette emne og tager fat på de grundlæggende problemer uden at rode os ud i et partipolitisk slagsmål om, hvem der er skyld i krisen.
<P>
Jeg har to spørgsmål. Hvis for det første mine kolleger fra Gruppen for Det Europæiske Folkeparti (Kristelige Demokrater) er enige, bør vi indføje "sociale" i udtalelsens titel for at gøre det klart, at det er den sociale virkning af krisen i disse lande, der står på spil her
<P>
For det andet ønsker vi også at tale med Kommissionen, men vi ønsker at drøfte det med netop de kommissærer, som får ansvaret for emnet i fremtiden. Eftersom den nye Kommission endnu ikke er tiltrådt, bør vi bede Kommissionens formand om selv at være til stede ved denne forhandling eller at sende nogen, som får en post i den nye Kommissionen, f.eks. fru Almunia eller hr. Rehn. I denne vanskelige og vigtige forhandling ville det være fornuftigt at få en samtalepartner, som siden hen får det samme ansvarsområde i Kommissionen.
<SPEAKER ID="021" NAME="Formanden">
Hvis vi imødekommer denne anmodning og tilføjer punktet til dagsordenen, vil der være repræsentanter for Kommissionen til stede. Jeg vil tale med hr. Barroso om det. Er der nogen, der ønsker at udtale sig imod forslaget? Jeg kan ikke se nogen. Vi går over til afstemning. Hvem stemmer for anmodningen?
<SPEAKER ID="022" NAME="Corien Wortmann-Kool" LANGUAGE="NL">
Hr. formand! Jeg vil gerne udtrykkeligt tilslutte mig hr. Swobodas forslag. Dette handler naturligvis om alle konsekvenserne, herunder de sociale konsekvenser.
<SPEAKER ID="024" NAME="Ioannis Kasoulides" LANGUAGE="EN">
Hr. formand! Der er ganske rigtigt tale om tre beslutninger, som Udvalget om Udenrigsanliggender har vedtaget, og hvori de har undersøgt Kommissionens statusrapporter om udvidelse.
<P>
De kan derfor betragtes, undersøges og behandles under ét.
<SPEAKER ID="026" NAME="Marta Andreasen" LANGUAGE="EN">
Hr. formand! Jeg ved, at De havde en overfyldt dagsorden på formandskonferencens møde i sidste uge, og at der ikke var meget tid til at drøfte tilføjelsen af dette emne til dagsordenen, men på plenarmødet i januar udtrykte forskellige medlemmer af politiske grupper som bekendt bekymring over de spørgsmål, der blev rejst i forespørgslen, om misbrug i forbindelse med udlændinges ejendom i Spanien. Onsdag aften er der lejlighed til, at Kommissionen kan besvare den.
<P>
Derfor opfordrer jeg vores kolleger til at støtte forslaget. På vegne af EFT-Gruppen vil jeg gerne foreslå en afstemning ved navneopråb. Hvis flertallet går ind for forslaget, vil jeg gerne foreslå endnu en afstemning ved navneopråb for at få forhandlingen afsluttet med en beslutning.
<SPEAKER ID="027" NAME="Gerard Batten" AFFILIATION="EFD">
(EN) Hr. formand! Jeg vil gerne udtale mig til støtte for fru Andreasens forslag, fordi mange af vores vælgere skriver til os om dette problem, og jeg synes, det er noget, Parlamentet bør drøfte.
<SPEAKER ID="028" NAME="Guy Verhofstadt">
for ALDE-Gruppen. - (FR) Hr. formand! Jeg vil blot bemærke, at en meget antieuropæisk gruppe udnytter Parlamentet til at rejse dette spørgsmål. Det er en velkommen udvikling, men jeg er alligevel imod.
<P>
(Bifald)
<SPEAKER ID="030" NAME="Gerard Batten" AFFILIATION="EFD">
(EN) Hr. formand! Hvis jeg må komme med en meget kort bemærkning til forretningsordenen. Min kollega derovre (hr. Guy Verhofstadt) kaldte os antieuropæiske. Det er ikke sandt. Vi er ikke anti-EU.
<SPEAKER ID="031" NAME="Formanden">
Det var ikke en bemærkning til forretningsordenen. Kom venligst ikke med bemærkninger til substansen i en sag, når vi er ved at fastlægge dagsordenen, og der ikke er afsat tid til sådan noget.
<P>
Torsdag:
<P>
Den Europæiske Venstrefløjs Fællesgruppe/Nordisk Grønne Venstre har indsendt et forslag om en forhandling om tilfælde af brud på menneskerettigheder, demokrati og retsstaten. Gruppen foreslog at udskifte forhandlingen om Madagaskar med en forhandling om dødsstraf, navnlig sagen om Mumia Abu-Jamal.
<SPEAKER ID="032" NAME="Sabine Lösing" LANGUAGE="DE">
Hr. formand! Vi mener ikke, at punktet om Madagascar er særlig vigtigt i dag. Vi vil derfor gerne bede om, at det pågældende tidsrum anvendes til at drøfte sagen om hr. Mumia Abu-Jamal, den afroamerikanske journalist, som blev fundet skyldig i mord på en politimand i 1982 efter en retssag, der byggede på indicier.
<P>
Mumia Abu-Jamal er blevet dødsdømt og har siddet på dødsgangen i 30 år. Hidtil er der ikke fundet nogen tilfredsstillende forklaring på omstændighederne ved mordet, og beviserne er aldrig rigtig blevet undersøgt ordentligt. I hvert fald er dødsdommen en af de klareste overtrædelser af menneskerettigheder, vi kender til. Selv om dødsdommen i denne retssag kunne være blevet konverteret til fængsel på livstid, afviste anklagemyndigheden denne mulighed i slutningen af januar. Hr. Abu-Jamals liv er nu i endnu større fare end nogensinde. Vi ønsker denne sag drøftet under plenarforhandlingerne, så vi kan beslutte, hvilke skridt der skal tages for at sikre, at hans dødsdom udsættes, og at Mumia Abu-Jamal får lejlighed til at bevise sin uskyld i en retfærdig rettergang.
<SPEAKER ID="033" NAME="Véronique De Keyser" LANGUAGE="FR">
Hr. formand! Jeg benægter ikke, at Mumia Abu-Jamals situation er kritisk, og at sagen så sandelig fortjener opmærksomhed. Men situationen på Madagascar er ét stort kaos. Hele landet lider under et overgangsstyre, der blev ført ulovligt og fører landet ud i anarki.
<P>
Det er meget vanskeligt at sige, at den ene sag er bedre end den anden. Jeg mener, vi kan redde Madagascar. De, hr. formand, kan endnu engang henvende Dem til USA og bede om udsættelse af dødsstraffen. Det vil hverken være første eller - desværre - sidste gang, det sker. På vegne af min gruppe afslår jeg under alle omstændigheder at trække den beslutning tilbage, som vi har udarbejdet om Madagaskar, hvor hele befolkningen også er i reel fare.
<SPEAKER ID="034" NAME="Formanden">
I henhold til Deres forslag vil jeg analysere problemet grundigt og afgive en udtalelse om det.
<P>
(Parlamentet forkastede forslaget)
<P>
(Parlamentet fastsatte arbejdsplanen)
