<CHAPTER ID="005-06">
6. Gennemførelse af direktiv 2004/38/EF om unionsborgeres ret til at færdes og opholde sig frit på medlemsstaternes område (afstemning) 
<P>
Fælles beslutningsforslag
<P>
Før afstemningen
<SPEAKER ID="076" NAME="Joseph Daul">
for PPE-DE-Gruppen. - (FR) Hr. formand, mine damer og herrer, Jeg henviser til forretningsordenens artikel 19 og 166. Før Parlamentet stemmer om det fælles forslag til beslutning, der er fremsat af visse grupper om den frie bevægelighed, vil jeg gerne på vegne af min gruppe på det stærkeste fordømme det personlige angreb i punkt 13 deri på Kommissionens næstformand, Franco Frattini.
<P>
Jeg vil gerne tage afstand fra en politisk uværdig manøvre foretaget af de italienske socialister, som nogle af mine kolleger har taget op, hvilket er uværdigt i forhold til de udfordringer, som vi står over for. Hvad der er mere alvorligt er, at denne usande forvrængning af Franco Frattinis kommentarer, som vores institution må afvise, vil betyde, at vi ikke kan træffe en rolig beslutning.
<P>
Hvis vores gruppe skulle stemme imod denne beslutning på grund af denne manøvre, ville dette ikke på nogen måde formindske vores støtte til alle de rumænske og andre EU-borgere, som følger loven og respekterer deres værtsland.
<P>
Europa er baseret på retsstatsprincippet, noget, som vi bekræfter i den beslutning, som min gruppe har underskrevet på det fælles initiativ fra vores italienske og rumænske kolleger. Spørgsmålet om fri bevægelighed er ikke blot et nationalt anliggende, men også et europæisk anliggende. Det er ikke et spørgsmål om at score politiske point, men et spørgsmål om værdier, mine damer og herrer.
<P>
(Bifald)
<SPEAKER ID="077" NAME="Martin Schulz">
for PSE-Gruppen. - (DE) Hr. formand! Vi har haft en udførlig debat i Parlamentet, som kommissær Frattini deltog i. Hr. Frattini reagerede meget moderat både i sine egne indlæg og ved besvarelsen af de forskellige medlemmers indlæg. Beslutningen kritiserer kun et enkelt punkt, nemlig at kommissær Frattini beviseligt på et konkret punkt inden for europæisk ret har givet den europæiske offentlighed en urigtig oplysning.
<P>
At vores beslutning korrigerer det og desuden præciserer, at kommissæren med ansvar for Europas borgeres retslige beskyttelse kommer med en forkert udtalelse i offentligheden i et vigtigt borgerretligt spørgsmål, det er Parlamentets pligt og har ikke noget at gøre med sammensværgelsesteorier af nogen art. Vi ved imidlertid udmærket, hr. Daul, at De er en stakkel, for De har jo afgivet denne erklæring under pres fra Forza Italia, det er, hvad der er at sige om den sag.
<P>
(Bifald fra venstre)
<SPEAKER ID="078" NAME="Formanden">
Vi vil ikke føre nogen debat nu!
<SPEAKER ID="079" NAME="Monica Frassoni">
for Verts/ALE-Gruppen. - (IT) Hr. formand, mine damer og herrer, jeg synes, at vi bør kommentere udtalelsen fra formanden, Joseph Daul, separat. Parlamentet vil udtrykke sig med et flertal og har ret til at kritisere kommissærerne. Det er Parlamentets suveræne ret.
<P>
Grunden til, at vi gjorde det, som vi gjorde, var, at Franco Frattini fejlfortolkede fællesskabsretten, og selv om det er vanskeligt for mig at skaffe mig ørenlyd i al dette råberi, vil jeg gerne gentage, at vi handler her som medlemmer af Europa-Parlamentet i forhold til en kommissær, og det vil vi fortsætte med at gøre!
<P>
(Bifald fra venstre)
<SPEAKER ID="080" NAME="Formanden">
Jeg vil gerne bede om, at vi behandler sagen lidt mindre følelsesladet.
<SPEAKER ID="081" NAME="Graham Watson" LANGUAGE="EN">
Hr. formand! Jeg har en kommentar til en bemærkning til forretningsordenen. Uanset hvilken partipolitisk debat, det drejer sig om, er det meget uklogt af kommissærerne at være involveret i politiske anliggender i deres egne lande eller andres lande. Det vil efter min opfattelse ikke være urimeligt, hvis Parlamentet minder Kommissionen om dens forpligtelser i denne sammenhæng.
<P>
(Bifald fra venstre)
<SPEAKER ID="082" NAME="Formanden">
Der er yderligere tre, der har bedt om ordet, og derefter lukker vi denne korte debat.
<SPEAKER ID="083" NAME="Francis Wurtz">
forGUE/NGL-Gruppen. - (FR) Hr. formand, jeg tror ikke, at jeg behøver at tilføje meget til det, som Monica Frassoni, Graham Watson og Martin Schulz har sagt. Jeg vil blot gerne sige følgende: det ville være fornuftigt, at en kommissær, når det, han siger drages i tvivl af fire grupper, som ikke alle er fra samme halvdel af mødesalen, overvejer, hvad han bør undgå at gøre igen, hvis han ønsker Parlamentets tillid.
<P>
(Bifald)
<SPEAKER ID="084" NAME="Antonio Tajani" AFFILIATION="PPE-DE">
(IT) Hr. formand, mine damer og herrer, i overensstemmelse med forretningsordenens artikel 151 og 19 beder jeg jer vurdere antageligheden af punkt 13, som indeholder et umotiveret og ubegrundet personligt angreb på Kommissionens næstformand. Det er en tekst, som, hvis den godkendes, efter udtalelserne fra kommissionsformandens talsmand, der forsvarer Franco Frattini, ville forårsage en usømmelig konflikt mellem Parlamentet og Kommissionen af interne politiske grunde. Derfor beder jeg jer om at sætte beslutningsforslaget til afstemning uden punkt 13, og samtidig beder jeg forfatterne om at trække teksten tilbage via et mundtligt ændringsforslag.
<P>
Før afstemningen om ændringsforslag 1
<SPEAKER ID="086" NAME="Roberta Angelilli" AFFILIATION="UEN">
(IT) Hr. formand, mine damer og herrer, jeg vil gerne tilføje følgende mundtlige ændringsforslag: 'udtrykker sin store fortrydelse over mordet på Giovanna Reggiani i Rom den 31. oktober 2007, og sender sin dybe medfølelse til hendes familie'.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 13
<SPEAKER ID="088" NAME="Roberta Angelilli">
for UEN-Gruppen. - (IT) Hr. formand, mine damer og herrer, jeg vil gerne tilføje følgende ændringsforslag: 'Anser uddannelse og kampen mod, at elever forlader skolerne i romasamfund, for at være et af de grundlæggende redskaber til at bekæmpe social udstødelse, udnyttelse og kriminalitet'.
<P>
(Parlamentet forkastede det mundtlige ændringsforslag)
<P>
Før afstemningen om betragtning F
<SPEAKER ID="090" NAME="Roberta Angelilli" AFFILIATION="UEN">
(IT) Hr. formand, mine damer og herrer, i betragtning af vigtigheden af de betingelser, der er angivet i artikel 5, 6, 7 og 8 i direktiv 2004/38/EF om retten til indrejse og ophold.
<P>
(Parlamentet forkastede det mundtlige ændringsforslag)
