<CHAPTER ID="012">
Arbejdsplan
<SPEAKER ID="026" NAME="Formanden">
Det endelige forslag til dagsorden som opstillet af Formandskonferencen (på mødet torsdag den 22. oktober 2009) i overensstemmelse med forretningsordenens artikel 137 er omdelt. Der er efter aftale med de politiske grupper blevet fremsat følgende ændring:
<P>
Onsdag:
<P>
Titlen på Kommissionens redegørelse om den politiske situation i Honduras med henblik på valget den 29. november 2009 ændres til: "Redegørelse fra Kommissionen - Situationen i Honduras".
<SPEAKER ID="027" NAME="Ioannis Kasoulides" LANGUAGE="EN">
Hr. formand! PPE-Gruppen er ikke enig med ændringen af den titel, som var på dagsordenen vedrørende Honduras, og er uenig i forslaget om at stryge titlen, der henviser til valget den 29. november. Valgdatoen er en ekstrem vigtig del af hele debatten, og vi mener, at titlen skal blive stående.
<SPEAKER ID="028" NAME="Ulrike Lunacek" LANGUAGE="DE">
Hr. formand! Jeg går ind for bevarelsen af det nye forslag, fordi det i sidste ende er klart, at forhandlingerne i Honduras er slået fejl. Der er ikke noget fælles forslag til dette valg. Valget er ikke legitimt, eftersom den siddende præsident kom til magten ved et statskup. Jeg opfordrer derfor kraftigt denne forsamling til at enes om præsidiets forslag om at fjerne valget fra titlen.
<SPEAKER ID="029" NAME="Alojz Peterle">
(SL) Hr. formand! Jeg går stærkt ind for at holde fast i den oprindelige dagsorden. Jeg deltog i Det Europæiske Folkepartis delegation, der rejste til Honduras, og vi havde mulighed for at vurdere situationen på stedet. Det er fejlagtigt at mene, at valget den 29. november fandt sted som følge af begivenhederne i juni. Valget blev udskrevet seks måneder før disse begivenheder og har ikke nogen egentlig forbindelse til den efterfølgende politiske udvikling, og denne udvikling kunne heller ikke have bidraget til opstillingen af nogen nye kandidater. Jeg mener også, at valget den 29. november er en del af løsningen, ikke en del af problemet. Alt taler for, at vi bør holde fast i dagsordenen, som den er, og at vi fremover bør støtte den demokratiske udvikling i landet.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Hr. formand! Jeg vil gerne rejse et procedurespørgsmål. Jeg har ikke mit stemmekort med mig, for det var ikke planen, at der skulle være en afstemning nu, så jeg beder Dem notere mit ønske om at stemme for en uændret arbejdsplan. I dette tilfælde kan en maskine ikke erstatte mig.
<SPEAKER ID="031" NAME="Formanden">
Mine damer og herrer, jeg vil gerne sige til alle Dem, der har det samme problem: Tak, men tag venligst ikke ordet. Vi kan registrere Deres stemmehensigter, men disse hensigter kan ikke medtages i afstemningen eller stemmeoptællingen. De bliver kun medtaget i protokollen, men ikke i stemmeoptællingen. Jeg er ked af det, men De bør altid have Deres stemmekort med Dem, for der kan til enhver tid være en afstemning.
<P>
(Parlamentet forkastede forslaget)
<P>
(Parlamentet godkendte den således ændrede dagsorden)
<P>
(Mødet udsat kl. 16.05 og genoptaget kl. 16.15)
