<CHAPTER ID="009-02">
2. Gennemførelse af et forstærket samarbejde om lovvalgsreglerne i forbindelse med skilsmisse og separation (
<SPEAKER ID="185" NAME="Tadeusz Zwiefka" LANGUAGE="PL">
Hr. formand! For et par måneder siden gav Parlamentet for første gang Rådet sit samtykke til at sætte gang i en procedure for udvidet samarbejde. For første gang i EU's historie. Det er et yderst vigtigt skridt, som åbner op for et helt nyt fundament for samarbejde mellem en gruppe EU-medlemsstater i situationer, hvor det ikke er muligt at opnå enighed mellem alle 27 medlemsstater. Det er en meget vigtig beslutning. Vi har i dag fået bekræftet, at proceduren fungerer godt.
<P>
Jeg vil gerne oprigtigt takke Rådet og særlig for den holdning, det vedtog som en del af sit arbejde med Parlamentet. Det er et eksempel på perfekt samarbejde mellem institutionerne. Under arbejdet med denne beslutning optrådte Parlamentet kun som et rådgivende organ, mens mødernes hyppighed og den inddragelse af Rådet, som gik igen i alle de forslag, der blev fremsat af Parlamentet og stemt om i Retsudvalget - og det forhold, at de blev medtaget i slutdokumentet - er et perfekt eksempel, som varsler en god fremtid for proceduren for udvidet samarbejde. Jeg takker også Rådet for dets stærke støtte til vores forslag om gennemførelse af en hurtig revision af Bruxelles IIa, som er afgørende for at kunne finde detaljerede løsninger, f.eks. på spørgsmål vedrørende behovet for en forum necessitatis-regel. En sådan vil gøre det muligt for medlemsstaterne at bevare sikkerheden for, at staternes nationale retssystemer fungerer, mens vi samtidig giver vores borgere håb om, at de i fremtiden frit vil kunne foretage ikke bare lovvalg, men også valg af domstol. Jeg takker også mine skyggeordførere fra Retsudvalget og ordførerne fra de udvalg, der blev bedt om en udtalelse.
