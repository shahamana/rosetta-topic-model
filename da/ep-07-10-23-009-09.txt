<CHAPTER ID="009-09">
9. Rammedirektiv for bæredygtig anvendelse af pesticider (afstemning) 
<P>
Betænkning af Christa Klaß (A6-0347-2007)
<P>
Før afstemningen
<SPEAKER ID="130" NAME="Christopher Heaton-Harris" AFFILIATION="PPE-DE">
(EN) Hr. formand! Jeg har en bemærkning til forretningsordenen under artikel 166, vedrørende artikel 37, stk. 1, i forretningsordenen.
<P>
Artikel 37, stk. 1, vedrører adgang til dokumenter og informering af Parlamentet. Frem imod afstemningen om pesticider er mange, hvis ikke alle her i Parlamentet blevet bombarderet med e-mails, hvor man beder os stemme for ændringsforslag, som går endnu længere, end Kommissionen vil have os til. Disse e-mails kommer fra en organisation ved navn Pesticide Watch, hvis medlemsorganisationer har modtaget mange midler fra Kommissionen - faktisk en del af de 11,7 millioner euro, som er brugt i de sidste to år under budgetposten for Fællesskabets handlingsprogram for fremme af ikkestatslige organisationer (ngo'er), der primært er aktive inden for miljøbeskyttelse og Life+-programmet.
<P>
I henhold til artikel 37, stk. 1, vil jeg bede om et referat af de forskellige skiftvekslinger mellem Kommissionen og disse ngo'er, som har udført lobbyarbejde over for os om disse spørgsmål. Denne betalte lobbyvirksomhed har bestemt medført en forøgelse af antallet af e-mails til medlemmerne, men det kan da ikke være rigtigt, at et af Kommissionens GD'er bruger store mængder af skatteydernes penge og misbruger ngo'ernes rolle til at forsøge at ændre parlamentsmedlemmernes og det ansvarlige generaldirektorats holdning til dette spørgsmål.
<P>
(Kraftigt bifald fra højre)
<SPEAKER ID="131" NAME="Formanden">
Hr. Heaton-Harris, vi vil viderebringe Deres bemærkning.
