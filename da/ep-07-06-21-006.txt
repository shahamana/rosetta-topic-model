<CHAPTER ID="006">
Velkomstord
<SPEAKER ID="039" NAME="Formanden">
Mine damer og herrer! Jeg har den fornøjelse at meddele Dem, at en delegation fra Republikken Koreas nationalforsamling har taget plads i den officielle loge.
<P>
Jeg vil gerne byde hjerteligt velkommen til den koreanske delegation, som er her for at deltage i det 10. interparlamentarske møde mellem Parlamentet og Korea. Hr. Lee Sang-Deuk er leder af den koreanske delegation, som består af seks medlemmer af nationalforsamlingen.
<P>
I de senere år er vores dialog blevet dybere og mere regelmæssig. Dialogen er nu blevet fuldstændig politisk og omfatter en lang række emner, der strækker sig fra regional og international sikkerhed til borgernes dagligdags bekymringer, og samtidig er EU og Sydkorea kommet til at spille en mere aktiv rolle i det internationale samfund.
<P>
Vi glæder os meget over dette frugtbare og stabile samarbejde med Republikken Korea. Dette samarbejde bliver hele tiden mere omfattende.
