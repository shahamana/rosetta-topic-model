<CHAPTER ID="005-10">
10. Beskyttelse af dyr, der anvendes til videnskabelige formål (
<P>
Før afstemningen
<SPEAKER ID="104" NAME="Neil Parish" LANGUAGE="EN">
Hr. formand! Jeg vil gerne takke alle skyggeordførerne, som har været meget imødekommende i deres samarbejde om et utrolig teknisk og vanskeligt sagsområde. Gennem samarbejde er vi nået frem til, hvad jeg betragter som et godt kompromis.
<P>
Dyreforsøg er et meget kontroversielt og følelsespræget emne, der faktisk involverer et moralsk dilemma. Vi har gjort vores bedste for at udarbejde en holdning, der vil forbedre velfærden for dyr, der bruges til forsøg, og samtidig sikre, at der fortsat kan udføres pålidelig medicinsk forskning i topkvalitet i Europa. Vi har bygget videre på Kommissionens forslag på mange områder, og hvad vigtigst er, vi har tydeliggjort belastningsgraderne. Vi har nået et godt kompromis i Landbrugsudvalget, og det skal ikke ødelægges på dette trin.
<P>
Vi vil alle gerne samarbejde om at begrænse, forfine og erstatte dyreforsøg. Men vi må huske, at mange vacciner og behandlinger for sygdomme er udviklet ved hjælp af dyr, især primater - f.eks. vacciner mod polio, difteri og hepatitis B foruden dyb hjernestimulering ved parkinsonisme. Alle er de eksempler på fordelene ved dyreforsøg. For at mildne de bekymringer, som mange medlemmer har over brugen af embryonale stamceller, vil ændringsforslag 170, hvis det vedtages, sikre, at etiske beslutninger på dette område træffes af medlemsstaterne, ikke af Kommissionen.
<P>
Vi står med en kæmpe mulighed for at forbedre lovgivningen om dyrevelfærd og -forsøg. Vi bør lægge vores partiforskelle til side og støtte denne betænkning. Industrien, den medicinske forskning og dyrevelfærdsorganisationer er overbeviste om, at det er et skridt i den rigtige retning, og at vi vil opdatere og forbedre den nuværende lovgivning. Hvis vi ikke gør noget ved sagen i dette Parlament, kan lovgivningen blive sat yderligere to år eller mere tilbage, hvilket ville være et tilbageskridt. Jeg opfordrer indtrængende Parlamentets medlemmer til at støtte denne betænkning.
<P>
Sluttelig, eftersom dette formentlig er sidste gang, jeg taler her i salen, da jeg trækker mig tilbage for at gå ind i national politik, vil jeg gerne takke Dem for den høflighed, De har behandlet mig med, og takke medlemmerne af Parlamentet, som også har behandlet mig med stor høflighed.
<P>
(Bifald)
<SPEAKER ID="105" NAME="Formanden">
Mange tak, hr. Parish. Vi håber, De vil have samme arbejdsglæde, når De vender tilbage til Deres nationale parlament, som De har haft her i Europa-Parlamentet.
