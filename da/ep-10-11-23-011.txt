<CHAPTER ID="011">
Erklæring fra formanden
<SPEAKER ID="401" NAME="Formanden">
Jeg vil begynde med en kort erklæring.
<P>
Jeg fordømmer på det kraftigste Den Demokratiske Folkerepublik Nordkoreas angreb på Republikken Korea på øen Yeonpyeong. Jeg er meget bekymret over dagens begivenheder på Den Koreanske Halvø. Anvendelse af rå magt og militærmagt løser intet, og vi skal undgå yderligere tab af menneskeliv.
<P>
Af hensyn til Den Koreanske Halvø og regionen som helhed bør Nord- og Sydkorea genopbygge en varig tillid. Jeg glæder mig derfor over præsident Lee Myung-baks udtalelse om, at Sydkoreas regering agter at undgå en optrapning af den bekymrende situation.
<P>
Jeg opfordrer regeringen i Den Demokratiske Folkerepublik Korea til at indstille alle fjendtlige handlinger øjeblikkeligt og til at afstå fra enhver handling, der kunne føre til en yderligere optrapning. Den koreanske våbenhvileaftale skal respekteres fult ud af Den Demokratiske Folkerepublik Korea.
