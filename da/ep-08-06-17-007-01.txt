<CHAPTER ID="007-01">
1. Europæisk agentur for net- og informationssikkerhed (
<P>
Før afstemningen
<SPEAKER ID="103" NAME="Angelika Niebler" LANGUAGE="DE">
Hr. formand, mine damer og herrer! Om et øjeblik skal vi stemme om forlængelsen af ENISA-mandatet. ENISA er, som man måske husker, Det Europæiske Agentur for Netsikkerhed, som vi oprettede sammen med Rådet for fem år siden. ENISA's mandat udløber i midten af næste år. I min betænkning foreslås det at forlænge mandatet med tre år til 2012. Det svarer også til Rådets beslutning.
<P>
ENISA skal navnlig bidrage til sikkerheden på internettet. I lyset af den voksende kriminalitet på internettet kan dette imidlertid ikke lade sig gøre med det nuværende personale og de beskedne finansielle midler, og derfor må vi i de næste tre år, hvor vi har forlænget dette mandat, overveje, hvilke opgaver agenturet skal have fremover, hvilken rolle det kan spille, og så må vi også stille det tilsvarende personale og de tilsvarende midler til rådighed.
<P>
Jeg beder indtrængende Dem alle om endnu en gang at stemme for denne forlængelse på tre år til dette agentur og om derefter at gå ind i debatten om dette agenturs fremtid.
