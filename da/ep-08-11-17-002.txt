<CHAPTER ID="002">
Velkomst
<SPEAKER ID="006" NAME="Formanden">
. - Mine damer og herrer! I dag og i går gennemførte EuroMedScola sit program her i Strasbourg. Det var en stor fornøjelse for os at byde velkommen til mere end 250 unge mennesker mellem 16 og 18 år fra Euro-Middelhavsområdet, med andre ord Midddelhavsunionen, inklusive de 27 EU-medlemsstater og vores partnerlande i regionen, i alt 37 lande.
<P>
Deltagerne har nu indtaget deres pladser i den officielle loge. I løbet af de sidste to dage har de drøftet en lang række emner, herunder miljø, indvandring, lighed, borgernes rolle, uddannelse og mange andre problemstillinger. Dette er et udtryk for samarbejdet mellem EU og landene på Middelhavets sydlige kyst.
<P>
Skoleelever fra Israel, Palæstina, de arabiske stater og alle EU-landene har også været her, og jeg vil meget gerne byde vores unge venner velkommen til den officielle loge. Det har været en fantastisk begivenhed, og jeg er glad for at have haft mulighed for at møde Dem. Endnu engang hjertelig velkommen til Europa-Parlamentet.
