<CHAPTER ID="007-14">
14. Ordning om punktafgift (
<P>
Før afstemningen om ændringsforslaget:
<SPEAKER ID="139" NAME="Astrid Lulling">
ordfører. - (FR) Hr. formand! Jeg vil gerne bede alle de medlemmer, som ikke ønsker at vende tilbage til situationen før 1992, dvs. før etableringen af det indre marked, om at stemme imod betænkningen, for det, som Parlamentet gør med sin indflydelse, er forkasteligt.
<P>
Betænkningen blander alt sammen: sundhed, beskatning osv. Stem imod betænkningen, så vil De stemme for det gode forslag, som Kommissionen fremsatte.
<P>
(Bifald fra højre)
<SPEAKER ID="140" NAME="Formanden">
Det forekommer mig, at ordførerens, fru Lullings, holdning er klar, uanset om den har opbakning i forsamlingen. Vi går nu over til afstemning ved navneopråb om hele forslaget som ændret.
<SPEAKER ID="141" NAME="Elisa Ferreira" AFFILIATION="PSE">
(PT) Hr. formand! Jeg vil gerne protestere imod udtalelsen fra fru Lulling, som forsøger at manipulere med medlemmernes stemmer. Det giver ingen mening.
<P>
Vi deler ikke hendes fortolkning af sagen. Det er alene af den grund, at jeg vil bede de medlemmer, som ved, hvad det drejer sig om, som ved, at vi forsvarer hensynet til folkesundheden og borgernes og landenes interesser, om at stemme for betænkningen.
<P>
(Bifald fra venstre)
<SPEAKER ID="142" NAME="Formanden">
Jeg vil gerne minde medlemmerne om, at en forhandling på dette tidspunkt under afstemningen er udelukket. Ordføreren har i henhold til forretningsordenen ret til at give udtryk for sin egen holdning, og jeg har derfor naturligvis efterkommet hendes anmodning om ordet. Jeg vidste ikke, om den efterfølgende anmodning om ordet var indgivet af proceduremæssige årsager. Jeg beder Dem alle undskylde mig, men der er flere anmodninger om ordet, og jeg agter ikke at imødekomme dem. Vi vil i stedet fortsætte afstemningen.
