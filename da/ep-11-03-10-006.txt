<CHAPTER ID="006">
Erklæring fra formanden
<SPEAKER ID="099" NAME="Formanden">
Mine damer og herrer, kære gæster! I morgen, den 11. marts, vil vi markere den syvende europæiske dag for ofrene for terrorisme. Dagen er tilegnet mere end 5.000 ofre for terrorisme i Europa. Terrorister erklærer krig mod civile. De slår til på steder, hvor almindelige mennesker burde føle sig sikre i deres lande. Det er forkasteligt, svigefuldt og fejt. Derfor kan terrorisme aldrig retfærdiggøres. Vi europæere er stærke og forenede. Ingen terrororganisation eller kriminel organisation kan svække vores tro på de værdier, som ligger til grund for vores forenede Europa.
<P>
Jeg vil bede Dem rejse Dem og iagttage et minuts stilhed for ofrene for terrorisme.
<P>
(Parlamentet iagttog stående et minuts stilhed)
