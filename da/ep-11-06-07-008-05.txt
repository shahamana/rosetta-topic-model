<CHAPTER ID="008-05">
5. Udvidelse af anvendelsesområdet for forordningen om erhvervsmæssig grænseoverskridende landevejstransport af eurokontanter mellem medlemsstaterne i euroområdet (
<SPEAKER ID="124" NAME="Sophie Auconie" LANGUAGE="FR">
Hr. formand, mine damer og herrer! Som ordfører og på vegne af de politiske grupper, der er nået til enighed, anmoder jeg om en udsættelse af afstemningen om de to betænkninger om transport af kontanter. Jeg taler her om den betænkning, som vi forhandler om nu, og betænkning, som er det femte punkt, der skal stemmes om efter dette.
<P>
Vi beder om denne udsættelse af proceduremæssige årsager, da vi gerne vil sikre det bedst mulige samarbejde med Kommissionen og Rådet. Jeg opfordrer derfor alle til at stemme for udsættelsen af afstemningen om denne betænkning og den, der følger fem punkter længere nede.
<SPEAKER ID="125" NAME="Formanden">
Jeg vil nu bede om to erklæringer, hvoraf den første er fra et medlem, som støtter forslaget. Ordet er Deres, fru Bowles.
<SPEAKER ID="126" NAME="Sharon Bowles">
formand for Økonomi- og Valutaudvalget. - (EN) Hr. formand! Jeg vil gerne gøre det klart, at udvalget har anmodet om, at denne afstemning udskydes, fordi vi har været udsat for en procedurefejl. En betragtning, som man er enedes om på skrift ved en trepartsprocedure - og som der derfor ikke kan herske tvivl om - er blevet fjernet i Coreper-teksten (De Faste Repræsentanters Komité). Vi har desuden fået oplyst, at Kommissionens juridiske tjeneste ikke vil acceptere en tekst, der ikke stemmer helt overens med den fælles forståelse, selv om den fælles forståelse ikke er juridisk bindende.
<P>
Vi kan på ingen måde acceptere denne ensidige ændring som en præcedens, og derfor vil vi ikke stemme, før sagen er afklaret. Vi kan ikke tillade, at interinstitutionelle aftaler, fælles forståelser eller andet indskrænker de beføjelser, som Parlamentet har fået i traktaten, og derfor kan vi heller ikke tillade, at man går videre med denne tekst. Før vi fortsætter, må vi desuden have en klar forståelse af, at dette ikke må gentage sig.
<SPEAKER ID="127" NAME="Francesco Enrico Speroni" AFFILIATION="EFD">
(IT) Hr. formand! Nu er jeg jo ikke som sådan imod forslaget, men da vi godkendte dagsordenen for hele ugen mandag eftermiddag, undrer det mig, at man ikke foreslog denne udsættelse i går, men først nu kort før afstemningen.
