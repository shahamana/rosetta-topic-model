<CHAPTER ID="004">
Afstemningstid
<SPEAKER ID="072" NAME="Formanden">
Vi går nu over til afstemning.
<P>
(Resultater og andre oplysninger vedrørende afstemningen: se protokollen)
<P>

<SPEAKER ID="073" NAME="Gay Mitchell" AFFILIATION="PPE-DE">
(EN) Hr. formand! Jeg har en bemærkning til forretningsordenen i henhold til artikel 166. Jeg vil gøre Dem opmærksom på en overtrædelse af Parlamentets forretningsorden, specifikt i forhold til spørgetiden i går. Det er nærmest blevet til en forskydelig helligdag, og det samme gælder afstemningstiden her i Parlamentet. Spørgsmålene stilles i den rækkefølge, der passer Kommissionen og Rådet, ikke medlemmerne, og derefter lægges spørgsmål sammen, og supplerende spørgsmål tages samlet. I dag nåede vi kun 12 spørgsmål. For dem af os, der ikke har mange lejligheder til at tale, gør dette det næsten umuligt at deltage i plenarmøderne. Vi vælger en formand, næstformænd og gruppeformænd, der skal varetage Parlamentets og medlemmernes interesser. Men det sker ikke. Jeg vil gerne anmode om, at det tages op til fornyet overvejelse, og at medlemmernes rolle under plenarmøder - som repræsenterer offentligheden - bliver forsvaret, ikke ofret til fordel for tilfældige luner hos alle mulige andre, der gerne vil herind i Parlamentet. Medlemmernes rettigheder skal forsvares af formanden, ikke afskaffes af formanden ved enhver given lejlighed. Jeg protesterer på det kraftigste over, at det er, hvad der foregår ved dette plenarmøde.
<P>
(Bifald)
<SPEAKER ID="074" NAME="Formanden">
Mange tak, hr. Mitchell. Deres bemærkninger og Deres klage vil blive behørigt behandlet på Præsidiets næste møde.
<SPEAKER ID="075" NAME="Bernd Posselt" AFFILIATION="PPE-DE">
(DE) Hr. formand! Jeg vil blot gerne advare hr. Mitchell: Jeg har i årevis hver gang fået at vide, at det vil blive diskuteret på Præsidiets næste møde, men der sker aldrig noget.
<P>
(Bifald)
<SPEAKER ID="076" NAME="Formanden">
Hr. Posselt! Deres bemærkninger vil også blive videregivet til Præsidiet.
<P>
(Latter)
<P>

