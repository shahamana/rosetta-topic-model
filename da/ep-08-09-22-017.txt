<CHAPTER ID="017">
Arbejdsplan
<SPEAKER ID="999" NAME="Formanden">
Det endelige forslag til dagsorden som opstillet af Formandskonferencen på mødet den 18. september 2008 i overensstemmelse med forretningsordenens artikel 130 og 131 er omdelt.
<P>
Vedrørende mandag, tirsdag og torsdag
<P>
Ingen ændringer
<P>
Vedrørende onsdag
<P>
Den Liberale Gruppe har anmodet om en forlængelse af fristen for indgivelse af fælles beslutningsforslag og ændringsforslag om Europa-Parlamentet prioriteringer vedrørende Kommissionens lovgivnings- og arbejdsprogram til kl. 10.00 i morgen, tirsdag den 23. september 2008.
<P>
Afstemningen finder sted onsdag den 24. september 2008.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(DE) Hr. formand! Sidste weekend afslørede den irske presse, at der muligvis findes en forbindelse mellem dem, der finansierede nej-kampagnen i Irland og Pentagon og CIA. Det var en meget interessant historie, og grunden var angiveligt et ønske om at forhindre Europa i at blive for stærkt. Jeg vil gerne bede formanden om at undersøge sagen. Vi bør også bede Rådet - Rådet og Kommissionen - om at give os oplysninger om denne sag ved næste givne lejlighed, for det vil bestemt være interessant at finde frem til sandheden bag hele denne fordægtige nej-kampagne i Irland, der modtog 1,2 mio. EUR i tilskud. Derfor beder jeg formanden forfølge denne sag, så vi kan få disse oplysninger og finde frem til baggrunden for denne historie.
<SPEAKER ID="024" NAME="Formanden">
Tak, Hr. Cohn-Bendit. Jeg kan fortælle Dem, at jeg allerede har fulgt hele udviklingen meget opmærksomt i et stykke tid. Vi skal bevare den absolutte gennemsigtighed, for disse mennesker, der angriber os, kræver jo, at vi handler gennemsigtigt - og de skal naturligvis lade deres ord følge af handling. Vi har brug for absolut gennemsigtighed om de penge, der er udbetalt til Libertas, organisationen, der repræsenteres af Declan Ganley, og om hvor pengene kom fra.
<P>
Vi har hørt fra de irske medier - og I her gentager jeg rapporterne fra sidste uge i Irland - om at, hr. Ganley tidligere har hævdet, at donationerne stammede fra helt almindelige mennesker, og at der var tale om små donationer. Nu har han indrømmet, at han stillede 200 000 EUR af sine egne midler til rådighed for organisationen, og efterfølgende er det blevet bekræftet, at hr. Ganley har indgået kontrakter om levering af militært udstyr med Pentagon, og ordrerne beløb sig vist til omkring 200 mio. USD. I nogle rapporter tales der om et langt større tal.
<P>
Vi skal fortsat holde nøje øje med denne sag, og sandheden skal på bordet. Vi må ikke tillade, at Europa skades af personer, der kræver gennemsigtighed, men som ikke selv er indstillet på at spille efter de samme regler.
<P>
(Bifald)
<P>
Jeg vil gerne kraftigt understrege, at jeg er fuld af beundring over, at Dick Roche, den irske minister for europæiske anliggender, personligt har påtaget sig ansvaret for at undersøge disse spørgsmål, og jeg kan kun opfordre ham til at fortsætte sin systematiske søgen efter sandheden.
<P>
Mine damer og herrer, jeg tolker Deres bifald således, at vi står sammen med dem, der ønsker gennemsigtighed i alle disse spørgsmål for at sikre, at Europa ikke bliver skadet.
<P>
(Bifald)
<P>

<SPEAKER ID="025" NAME="Philip Bushill-Matthews" AFFILIATION="PPE-DE">
(EN) Hr. formand! Jeg har en bemærkning til forretningsordenen. Det drejer sig om torsdagens dagsorden, hvor vi har fremsat en forsinket anmodning - jeg beklager, at den var forsinket - om en mindre ændring af dagsordenen, hvor man i øjeblikket foreslår en afstemning om beslutningsforslaget om socialpakken.
<P>
I øjeblikket har de enkelte grupper fremsat deres egne separate beslutningsforslag. Med den bedste vilje i verden og med god tro fra alle sider har vi forsøgt i fællesskab at forhandle os frem til et kompromisforslag. Det er ikke lykkedes os, så i øjeblikket er det mest sandsynlige, at de enkelte beslutningsforslag vil blive sat til afstemning, og at de vil blive nedstemt, hvilket ikke vil udsende noget særlig godt budskab. Derfor har et flertal blandt de politiske grupper ment, at det var en god idé, hvis jeg rejste mig og foreslog, at det måske ville være mere taktfuldt slet ikke at gennemføre nogen afstemning om beslutningsforslaget.
<P>
Det er ikke, fordi det ikke er vigtigt: Det er netop, fordi det er vigtigt. Vi ønsker ikke at udsende et forkert budskab, og det var bedre ikke at udsende noget budskab efter vores forhandling sidste gang, hvor vi virkelig kom i dybden med de forskellige punkter. Så forslaget, der støttes af et flertal blandt grupperne, går ud på ikke at gennemføre nogen afstemning på torsdag.
<SPEAKER ID="026" NAME="Formanden">
Vi vil overveje dette spørgsmål. Jeg vil gerne anmode grupperne om at sætte sig sammen igen og se, om der ikke kan findes en løsning. I mellemtiden tager vi Philip Bushill-Matthews bemærkninger til efterretning.
<P>
(Parlamentet fastsatte arbejdsplanen)
