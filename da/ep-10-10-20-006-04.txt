<CHAPTER ID="006-04">
4. Parlamentets mødekalender 2012 (afstemning) 
<SPEAKER ID="142" NAME="Joseph Daul" AFFILIATION="PPE">
- (FR) Hr. formand! I går aftes drøftede min gruppe ændringsforslag, som tjenesterne har fortalt os er uacceptable. Derfor og i forlængelse af den samtale, jeg havde her til morgen med delegationscheferne og gruppelederne, anmoder jeg om, at afstemningen om mødekalenderen udsættes.
<SPEAKER ID="143" NAME="Martin Schulz" AFFILIATION="S&amp;D">
- (DE) Hr. formand! Vi har overhovedet ikke haft lejlighed til at drøfte dette som en gruppe. Jeg fik det at vide af hr. Daul for et par minutter siden under formiddagens forhandlinger, og jeg har drøftet det med lederne af andre grupper, nemlig fru Harms og hr. Verhofstadt. Jeg vil også gerne vende dette punkt med min gruppe, da vi endnu ikke har haft anledning til at drøfte det. Jeg mener, at der med en udsættelse er meget gode chancer for, at vi når til bred enighed om kalenderen for 2012. Jeg mener derfor, at vi bør stemme for denne udsættelse i dag.
<SPEAKER ID="144" NAME="Formanden">
Hr. Schulz støttede hr. Dauls forslag. Jeg skal nu give ordet til hr. Fox, som er imod forslaget.
<SPEAKER ID="145" NAME="Ashley Fox" AFFILIATION="ECR">
- (EN) Hr. formand! Jeg var til stede i salen mandag aften, da Gruppen De Grønne anmodede om en udsættelse. Hr. Daul og hr. Schulz var her også, og de stemte begge imod udsættelsen.
<P>
(Bifald)
<P>
Hvad er det, der har ændret sig? Er det virkelig et vigtigt juridisk spørgsmål, eller er sandheden, at de kan se, at de er i alvorlig fare for at miste ændringsforslag 4, og at de vil udsætte afstemningen for at lægge pres på medlemmerne af deres egne grupper?
<P>
(Bifald)
<P>
Det har ikke noget at gøre med den falske grund, vi har fået, og jeg skal opfordre mine kolleger til at stemme imod denne udsættelse og stemme for ændringsforslag 4.
<P>
(Bifald)
<SPEAKER ID="146" NAME="Formanden">
Jeg sætter hr. Dauls anmodning om at udsætte afstemningen under afstemning.
<P>
(Parlamentet vedtog forslaget om udsættelse af afstemningen)
