<CHAPTER ID="005-07">
7. Menneskerettigheder (
<P>
Før afstemningen om ændringsforslag 3
<SPEAKER ID="119" NAME="Hannes Swoboda" LANGUAGE="DE">
Fru formand! Jeg vil ganske enkelt gerne afgive følgende erklæring for min gruppe: Vi ønsker at tage dette ændringsforslag 3 tilbage. Vi er stadig af den opfattelse, at ikkevold desværre ikke altid er nok til at sikre respekten for menneskerettighederne - jeg vil i den forbindelse blot minde om Kosovo og Darfur - men det burde ikke medføre, at vi er imod princippet om ikkevold. Vi ønsker derfor at tage vores ændringsforslag tilbage. Vi vil stemme for det ændringsforslag, der er stillet af PPE-DE-Gruppen, og fortsætte på dette grundlag.
<P>
Før afstemningen om ændringsforslag 7
<SPEAKER ID="121" NAME="Marco Cappato">
ordfører. - (IT) Fru formand, mine damer og herrer! Jeg ville gerne takke hr. Swoboda fra Den Socialdemokratiske Gruppe for at have taget dette ændringsforslag tilbage af hensyn til forenklingen og også for at tydeliggøre, at forslaget så at sige ikke er det eneste instrument.
<P>
Jeg vil gerne stille et mundtligt ændringsforslag til det ændringsforslag, der er stillet af PPE-DE-Gruppen, som også tager sigte på forenkling: Starten af punktet ville få følgende ordlyd: "betragter ikkevold som værende det mest hensigtsmæssige middel", og resten af punktet ville forblive uændret. Jeg vil også gerne anmode om, at ordet "ikkevold" skrives i ét ord på alle sprog, fordi det ikke kun er et negativt begreb, der udtrykker fravær af vold, men et positivt begreb, der udtrykker handling, som Dalai Lama, Gandhi og andre historiske personer har lært os.
<P>
(Parlamentet gav sin tilslutning til fremsættelse af det mundtlige ændringsforslag)
<P>
Før afstemningen om punkt 23
<SPEAKER ID="123" NAME="Hélène Flautre" AFFILIATION="Verts/ALE">
(FR) Fru formand! Jeg vil gerne efter aftale med vores ordfører stille et mundtligt ændringsforslag til punkt 23 som følger:
<P>
(EN) "bemærker med bekymring, at det nye organ gennem det sidste år af aktiviteter ikke har bevist sin troværdighed, men understreger endnu en gang UNHCR's afgørende rolle inden for FN's samlede arkitektur;"
<P>
(Parlamentet gav sin tilslutning til fremsættelse af det mundtlige ændringsforslag)
