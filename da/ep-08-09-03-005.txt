<CHAPTER ID="005">
Erklæring fra formanden
<SPEAKER ID="062" NAME="Formanden">
På vegne af Parlamentet vil jeg gerne sende vores solidaritet til ofrene for orkanen Gustav i Caribien.
<P>
Næsten 100 mennesker mistede livet i Den Dominikanske Republik, Haiti, Jamaica, Cayman Islands og Cuba, og tusindvis er blevet hjemløse. Borgerne i disse udviklingslande, som vi holder tæt forbindelse til via Cotonouaftalen - AVS-landene - lider endnu en gang under ødelæggelserne efter en naturkatastrofe i disse regioner.
<P>
EU overvåger situationen i de berørte lande nøje og sender humanitær bistand. Europa-Parlamentet vil naturligvis nøje overvåge forsyningen af humanitær bistand til landene i regionen, særlig gennem Udviklingsudvalgets arbejde og Den Blandede Parlamentariske Forsamling AVS-EU.
