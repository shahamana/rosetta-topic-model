<CHAPTER ID="014-18">
18. Det Europæiske instrument for Demokrati og Menneskerettigheder (afstemning) 
<P>
Før afstemningen
<SPEAKER ID="116" NAME="Hélène Flautre " AFFILIATION="Verts/ALE">
ordfører. - (FR) Hr. formand! Jeg vil gerne kort understrege, at jeg håber, at vi vedtager dette europæiske instrument for demokrati og menneskerettigheder med et stort flertal, da vi ikke har andre instrumenter, der sætter os i stand til at støtte projekter til fremme af demokrati i tredjelande, der ikke støttes af regeringerne i de pågældende lande, og det er således det eneste instrument, der kan imødegå de problemer, som hr. Milinkevitj netop har rejst. Hvordan kan vi støtte frie medier, hvordan kan vi støtte et uafhængigt civilsamfund, hvordan kan vi forsvare og beskytte forkæmperne for menneskerettigheder i tredjelande uden de nationale regeringers støtte? Gennem dette instrument.
<P>
(Bifald)
<SPEAKER ID="117" NAME="Edward McMillan-Scott " LANGUAGE="EN">
Hr. formand! Jeg vil blot oplyse Parlamentet om, at vi ikke kun har fået et særskilt instrument til fremme af demokrati og menneskerettigheder som en efterfølger til det europæiske initiativ i strid med Rådets og Kommissionens oprindelige ønsker, men at vi har nået alle de mål, som Europa-Parlamentet opstillede.
<P>
Som svar på hr. Milinkievitjs spørgsmål i morges er det sandt, at dette instrument kan have kapaciteten til at operere i hans land uden landets samtykke, sådan som fru Flautre siger. I år har jeg desuden besøgt en række af det, vi kalder "vanskelige lande" - Kina, Cuba og selv Rusland i dag, dele af den arabiske verden - hvor de demokratiske reaktioner begynder at vise sig.
<P>
Jeg vil gerne læse noget op fra det brev, som fru Ferrero-Waldner sendte i fredags til ordførerne og formanden for Udenrigsudvalget, hr. Brok: "Denne bestemmelse kan også omfatte arbejdet med demokratiske politiske partnere i tredjelande, hvis princippet om upartiskhed over for sådanne partnere overholdes. På den anden side er finansiering af politiske partier som sådan fortsat udelukket fra rækkevidden af dette forslag til en forordning."
<P>
Det er således en del af den moralske politiks proces, som hr. Milinkievitj talte om, men det er kun en del af den. Vi skal gøre langt mere, og vi skal undgå at overlade området til amerikanerne.
<P>
(Bifald)
<SPEAKER ID="118" NAME="Formanden">
Hvis jeg ikke tager fejl, stiller De et mundtligt ændringsforslag til ændringsforslag 147.
<SPEAKER ID="119" NAME="Hélène Flautre " AFFILIATION="Verts/ALE">
ordfører. - (FR) Hr. formand! De tager bestemt ikke fejl. Jeg stiller et mundtligt ændringsforslag til ændringsforslag 147, der med henblik på fuld overensstemmelse med de betingelser, vi har forhandlet os frem til med Rådet, skal erstatte sætningen
<P>
(EN) .
<P>
(Parlamentet vedtog det mundtlige ændringsforslag)
