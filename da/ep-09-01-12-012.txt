<CHAPTER ID="012">
Arbejdsplan
<SPEAKER ID="017" NAME="Formanden">
Det endelige forslag til dagsorden for dette møde, som blev vedtaget på Formandskonferencen på dens møde torsdag den 8. januar 2009 i henhold til artikel 130 og 131 i forretningsordenen, er omdelt. Til dette forslag blev der anmodet om følgende ændringer.
<P>
Mandag:
<P>
Da Laima Andrikienikke kan være til stede i eftermiddag for at fremlægge sin betænkning om udvikling af FN's Menneskerettighedsråd, herunder EU's rolle, vil der som planlagt blive stemt om denne betænkning uden en generel forhandling.
<P>
Tirsdag: Ingen ændringer.
<P>
Onsdag:
<P>
Gruppen De Grønne/Den Europæiske Fri Alliance har anmodet om, at den generelle forhandling af situationen i Gaza afsluttes med, at der bliver stillet beslutningsforslag. Daniel Cohn-Bendit vil tage ordet for at begrunde forslaget.
<SPEAKER ID="018" NAME="Daniel Cohn-Bendit" LANGUAGE="FR">
Hr. formand, mine damer og herrer! Alle er bekendt med situationen i Gaza. At vi skal drøfte den her i Parlamentet er helt naturligt. Vi opfordrer Sikkerhedsrådet til at tage stilling, vi opfordrer organerne til at tage stilling, og vi opfordrer EU til at tage stilling. Men i Parlamentet vil vi drøfte sagen, men ikke tage stilling. Jeg mener dog, at det i lyset af den presserende situation i Gaza er særdeles vigtigt, at Parlamentet fremsætter dets holdning og siger præcis, hvad det ønsker, for at bringe de massakrer, der i øjeblikket finder sted i Mellemøsten, til ophør. Det er efter min mening uacceptabelt, at Parlamentet ikke har mod eller overblik til at stemme for en beslutning efter vores forhandling. Derfor opfordrer vores gruppe til, at Formandskonferencens afgørelse revideres, og at den forhandling, vi skal gennemføre om situationen i Gaza, afsluttes med en beslutning, som viser Parlamentets og flertallets klare og faste holdning, så massakrerne i Gaza kan stoppes. Vi ønsker en beslutning. Vi skal være bevidste om, at vi har et politisk ansvar i den aktuelle situation, og dette politiske ansvar omfatter ikke kun en forhandling, men en beslutning, en beslutning, som tydeligt udtrykker, hvad vi ønsker, og hvad vi tager afstand fra!
<SPEAKER ID="019" NAME="Hannes Swoboda">
for PSE-Gruppen. - (EN) Hr. formand! Vi har selvfølgelig overvejet dette meget nøje. Måske Daniel Cohn-Bendit overvurderer betydningen af en beslutning, men med Sikkerhedsrådets resolution har vi et grundlag, som vi bør støtte. Vi bør, som Parlamentets formand allerede har sagt, kræve, at begge parter søger fred, lægger våbnene og overholder Sikkerhedsrådets resolution. Jeg vil dog gerne tilføje, at dette skal være kernen i vores beslutning. Hvis det er tilfældet, kan vi støtte den. I den sammenhæng vil vi samarbejde, og i den sammenhæng vil vi støtte Daniel Cohn-Bendits forslag.
<SPEAKER ID="020" NAME="Elmar Brok" LANGUAGE="DE">
Hr. formand, mine damer og herrer! Indstillingen fra Formandskonferencen er baseret på stor klogskab. Vi har i dag hørt en erklæring fra Parlamentets formand, der, hvis jeg ikke tager fejl, støttes af alle sider af Parlamentet. Dette er et vigtigt grundlæggende princip og en vigtig erklæring fra Parlamentet. Vi vil modtage masser af oplysninger i de kommende dage: gennem møder, der afholdes af Udenrigsudvalget og delegationer, og gennem meddelelser fra Rådets formandskab og Kommissionen. Vi er derfor ikke i stand til at vedtage en beslutning i dag. Den vil faktisk i detaljer afspejle tingenes tilstand i torsdags.
<P>
Jeg tilbragte to dage ved grænsen til Gazastriben og observerede omfattende lidelser blandt befolkningerne på begge sider. Jeg mener, at en våbenhvile alene ikke er nok. Våbenhvilen skal hænge sammen med et ophør af våbensmugleriet til Gaza i fremtiden. Detaljerne omkring de forhandlinger, der i dag afholdes i Egypten, er afgørende. Vi må ikke ødelægge dette gennem en beslutning, der måske er formet af følelser. Jeg tilslutter mig Formandskonferencens udskydelse af beslutningen.
<SPEAKER ID="021" NAME="Formanden">
(Parlamentet vedtog forslaget)
<P>
Tidsfristerne er som følger: Beslutningsforslag: i aften kl. 20.00. Ændringsforslag og fælles beslutningsforslag: onsdag kl. 10.00.
<P>
Torsdag: ingen ændringsforslag.
<SPEAKER ID="022" NAME="Daniel Cohn-Bendit" AFFILIATION="Verts/ALE">
- (DE) Hr. formand! Jeg havde endnu en bemærkning til forhandlingen i forlængelse af gasstriden mellem Ukraine og Sovjetunionen og om krisen ... Rusland!
<P>
(FR) Undskyld min fortalelse, Francis. Det var ikke min mening at bringe fortiden op igen.
<P>
(DE) Hvad angår denne drøftelse: Vi vil bare gerne slå fast og håber, at alle grupper er enige i dette, at denne forhandling bør omfatte en drøftelse af den kendsgerning, at Slovakiet ønsker ulovligt at genåbne et kernekraftværk. Jeg ville kun ...
<P>
(Afbrydelse)
<P>
De er den rette til jobbet. De kan forholde Dem roligt, unge mand. Roligt. Det er Dem. Jeg ville bare være sikker. Vi er i Parlamentet, unge mand.
<SPEAKER ID="025" NAME="Formanden">
Vil Daniel Cohn-Bendit og Markus Ferber venligst standse deres diskussion nu. De kan fortsætte den senere. Alt, hvad der vedrører disse forhandlinger, kan tages op under disse forhandlinger.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
- (EL) Hr. formand! Da spørgsmålet om Slovakiet og Bulgarien er en alvorlig sag, vil også jeg gerne bede Dem om at anmode Kommissionen, som trods alt er traktaternes og tiltrædelsestraktatens vogter, om at fortælle os, hvad der præcis sker, og hvorfor disse to lande traf denne beslutning.
<SPEAKER ID="027" NAME="Formanden">
Kommissionen har bestemt bemærket dette, så dette vil blive overvejet.
<P>
(Parlamentet fastsatte arbejdsplanen)
