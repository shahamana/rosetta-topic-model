<CHAPTER ID="007-03">
3. Parlamentets prioriteringer for FN's Menneskerettighedsråd (Genève, 1.-26. marts 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Hr. formand! I går udtrykte vi under forhandlingen om det beslutningsforslag, vi skal til at stemme om, vores bedrøvelse over, at Orlando Zapata Tamayo, en 42-årig håndværker og cubansk politisk fange, var død efter en sultestrejke og mange års vilkårlig, uberettiget, umenneskelig og grusom fængsling.
<P>
Kommissær Georgieva fordømte her i Parlamentet i går på det allerkraftigste episoden. Jeg opfordrer formanden til på vegne af Parlamentet at fremsende en kondolencemeddelelse til hr. Zapatas familie, der blev chikaneret ved hans begravelse.
<P>
Jeg vil anmode formanden om over for de cubanske myndigheder på det kraftigste at fordømme dette dødsfald, der så nemt kunne have været undgået, og som lederen af den cubanske kommission for menneskerettigheder og national forsoning, Elizardo Sánchez, beskrev som et mord, der skulle camoufleres som en retfærdig handling. Jeg håber, at hans død vil føre til eftertænksomhed blandt dem, der i god tro eller naivitet gerne vil ændre Rådets fælles holdning, der er en ærefuld holdning, som blot tjener til, at enhver forbedring af relationerne med øen skal sammenkædes med menneskerettighederne og de grundlæggende frihedsrettigheder, der, som vi har set, fortsat bliver trådt under fode.
<P>
(Bifald)
<SPEAKER ID="116" NAME="Elmar Brok" AFFILIATION="PPE">
(DE) Hr. formand, mine damer og herrer! Jeg foreslår et mundtligt ændringsforslag om en delt afstemning om punkt 10 vedrørende følgende formulering: "mener ikke ..., at det er hensigtsmæssigt at medtage dette begreb i protokollen om supplerende standarder om racisme, racediskrimination, fremmedhad og alle former for forskelsbehandling". Der skal afholdes en delt afstemning om dette centrale punkt, fordi jeg ikke forstår, hvorfor vi kombinerer disse ting og ikke gør det klart, at vi skal bekæmpe forskelsbehandling mod religiøse mindretal med præcis samme iver som alle andre former for forskelsbehandling. Det er ikke acceptabelt, at foranstaltningerne til bekæmpelse af forskelsbehandling mod religiøse mindretal er lempeligere. Vi skal derfor have mulighed for en delt afstemning.
<SPEAKER ID="118" NAME="Elmar Brok" AFFILIATION="PPE">
(DE) Hr. formand! Jeg vil også gerne anmode om en delt afstemning om at få fjernet ordene "EU's holdninger" fra den sidste sætning. Teksten ville derefter lyde som følger: "opfordrer til, at anbefalingerne og de tilhørende bemærkninger medtages i EU's dialoger med begge parter samt i multilaterale fora". Ordene "EU's holdninger" ville altså udgå. Jeg vil gerne bede om en delt afstemning om dette.
