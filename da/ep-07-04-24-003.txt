<CHAPTER ID="003">
Afgørelse om uopsættelig forhandling
<P>
Anmodning om uopsættelig behandling fra Rådet om økologiske produkter - C6-0032/2006 -
<SPEAKER ID="008" NAME="Marie-Hélène Aubert " AFFILIATION="Verts/ALE">
ordfører for udtalelsen fra Udvalget om Landbrug og Udvikling af Landdistrikter. - (FR) Hr. formand, mine damer og herrer! Jeg skal meget kort opfordre samtlige grupper til at forkaste denne anmodning om uopsættelig behandling, som er helt ubegrundet. For det første taler vi om en forordning, der først skal træde i kraft den 1. januar 2009, og for det andet udfører Udvalget om Landbrug og Udvikling af Landdistrikter et omhyggeligt stykke arbejde. Vi behandlede spørgsmålet på vores seneste møde og vil tage det op igen den 7. og 8. maj, så vi kan komme videre med vores drøftelser med Rådet. Der er stadig to plenarmøder tilbage her i Strasbourg, inden det tyske formandskab udløber, og vi har styr på tingene. Vi fortsætter drøftelserne. Og der er altså ingen grund til at efterkomme denne anmodning om uopsættelig behandling fra Rådet.
<P>
(Parlamentet forkastede uopsættelig behandling)
