<CHAPTER ID="006-18">
18. Omstrukturering af sukkerindustrien (afstemning) 
<P>
Betænkning af: Batzeli
<P>
Før afstemningen om ændringsforslag 8
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Hr. formand! Dette forslag vedrører landbrugernes investeringer i omstruktureringsfonden, og udvalget har vedtaget formuleringen "... 50 % af den relevante omstruktureringsstøtte ...". Jeg vil gerne ændre det til 25 %. Det er aftalt med de øvrige grupper, og jeg håber, at det kan blive vedtaget.
<P>
(Parlamentet vedtog det mundtlige ændringsforslag.)
<P>
Før afstemningen om den lovgivningsmæssige beslutning
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Hr. formand! På vegne af min gruppe vil jeg anmode om henvisning til fornyet udvalgsbehandling i henhold til forretningsordenens artikel 168, stk. 2. Årsagen er, at vi lige er blevet enige om, at sukkerroeavlernes investeringer i omstruktureringsfonden skulle være 25 %, men Kommissionen fastholder de 10 %.
<P>
I den seneste udgave kunne medlemstaterne overskride dette. Det er også taget ud. Sidste gang overvejede vi allerede, om vi burde anmode om henvisning til fornyet udvalgsbehandling nu, og derfor tillod vi os at være tilfredse med 10 %. Det må vi aldrig gøre mere! Vores eneste mulighed for at komme i dialog med Kommissionen er - fordi dette er en høringsprocedure - at henvise betænkningen til fornyet udvalgsbehandling nu og at forhandle med Kommissionen og Rådet.
<SPEAKER ID="136" NAME="Neil Parish  " LANGUAGE="EN">
Hr. formand! Jeg finder det ikke rigtigt at sende dette tilbage til fornyet udvalgsbehandling. Jeg synes, at vi skal træffe afgørelsen. Vi skal fortsætte omstruktureringen, og jeg vil derfor ikke sende det til fornyet udvalgsbehandling, og jeg er bange for, at jeg er imod det, som fru Graefe zu Baringdorf ønsker at gøre.
<SPEAKER ID="137" NAME="Katerina Batzeli  " AFFILIATION="PSE">
ordfører. - (EL) Hr. formand! Jeg er ikke enig i hr. Graefe zu Barindorfs forslag. Jeg vil gerne gøre det helt klart over for Parlamentet, at vi netop har stemt for et forslag, hvorefter alle producenter for første gang får et fast beløb på 260 euro plus 25 euro. Den samlede støtte kommer således op i nærheden af 400 euro.
<P>
Ud fra et økonomisk synspunkt er der balance, og jeg mener, at det vil hjælpe sektoren som helhed.
<P>
(Anmodningen om henvisning til fornyet udvalgsbehandling blev afvist.)
