<CHAPTER ID="005-05">
5. Europas interesse: at opnå fremgang i globaliseringens tidsalder (afstemning) 
<P>
Fælles beslutningsforslag:
<P>
Før afstemningen om overskriften over paragraf 1
<SPEAKER ID="063" NAME="Margarita Starkevičiūtė" LANGUAGE="EN">
Jeg ønsker at foreslå, overskriften inden punkt 1 ændres til "Lissabon-strategiens eksterne dimension", dvs. at "Eksterne politikker" ændres til "Lissabon-strategiens eksterne dimension".
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 5
<SPEAKER ID="065" NAME="Hartmut Nassauer" AFFILIATION="PPE-DE">
- (DE) Hr. formand! Eftersom et annonceret mundtligt ændringsforslag til pkt. 5 er blevet trukket tilbage, vil PPE-Gruppen, i modsætning til hvad der står i listerne, stemme nej.
<P>
Før afstemningen om ændringsforslag 14
<SPEAKER ID="067" NAME="Udo Bullmann" AFFILIATION="PSE">
(DE) Hr. formand! Der er nogle medlemmmer, der har et problem med den midterste del - den begynder med points out that one indtil domestic demand. Efter aftale med hr. Caspary fra PPE-Gruppen foreslår jeg derfor, at vi indføjer ordene in some Member States efter European economy, og jeg håber, at det løser problemerne med den midterste del. Det kunne nok også hjælpe ALDE-Gruppen.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 30
<SPEAKER ID="069" NAME="Daniel Caspary" AFFILIATION="PPE-DE">
(DE) Hr. formand! Der er ingen problemer med at flytte teksten, men jeg beder alligevel om, at vi stemmer om teksten. Hvis teksten får Parlamentets tilslutning, hører den hjemme det andet sted, men det kunne jo være, at den ikke får tilslutning, og derfor beder jeg om, at vi stemmer om originalteksten.
<SPEAKER ID="070" NAME="Formanden">
Der er ikke stillet forslag om delt afstemning.
<P>
Efter den endelige afstemning
<SPEAKER ID="071" NAME="Jan Andersson" AFFILIATION="PSE">
(SV) Hr. formand, Parlamentet har nu stemt for at opdatere og ændre de integrerede retningslinjer. Dette vedrører f.eks. den sociale dimension. Indtil videre har Kommissionen valgt ikke at tage sig af dette.
<P>
Jeg vil gerne høre Vladimir Špidlas kommentarer til den beslutning, som Parlamentet nu har truffet, og om han vil sætte skub i spørgsmålet om opdaterede og ændrede integrerede retningslinjer i Kommissionen.
<SPEAKER ID="072" NAME="Vladimír Špidla">
Medlem af Kommissionen. - (CS) Den beslutning, der er truffet af Parlamentet, har en vis vægt, og Kommissionen må tage den i betragtning i forbindelse med udarbejdelsen af yderligere dokumentation. Derfor har Parlamentets afstemning naturligvis passende vægt, og spørgsmålet om de integrerede retningslinjer var grundlæggende i den debat, vi havde med Parlamentet.
<SPEAKER ID="073" NAME="Formanden">
Vi fortolker "en vis vægt" som "stor vægt" og anbefaler Kommissionen at følge vores mening.
