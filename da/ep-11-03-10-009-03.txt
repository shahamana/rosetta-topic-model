<CHAPTER ID="009-03">
3. EU's strategi over for Iran (
<SPEAKER ID="130" NAME="Bastiaan Belder" LANGUAGE="NL">
Hr. formand! På initiativ fra Gruppen for Det Progressive Forbund af Socialdemokrater i Europa-Parlamentet og med andre gruppers godkendelse og samtykke foreslår jeg, at følgende mundtlige ændringsforslag indsættes efter punkt 6:
<P>
"Fordømmer på det kraftigste de iranske sikkerhedsstyrkers ulovlige tilbageholdelse af de iranske oppositionsledere Mir Hossein Mousavi og Mehdi Karroubi og disses ægtefæller og kræver, at de straks og betingelsesløst frigives; påpeger, at tilbageholdelsen blev foretaget i strid med iransk lov; fordømmer de iranske myndigheders holdning over for oppositionen, der udøver sin legitime ret til at protestere, og erklærer sin solidaritet med det iranske folk i dets bestræbelser på at skabe demokrati; beklager den iranske regerings hykleri og dens overdrevne magtanvendelse, trusler og vilkårlige anholdelser i forbindelse med fredelige demonstrationer den 14. februar 2011 til støtte det egyptiske folk, samtidig med at den hævder at støtte frihed i Egypten";
<SPEAKER ID="133" NAME="Anna Ibrisagic" AFFILIATION="PPE">
(SV) Det mundtlige ændringsforslag vedrører et enkelt ord, som skal udgå, nemlig ordet "og". Jeg vil læse teksten op på engelsk og derefter forklare, hvorfor:
<P>
"der henviser til, at der har kunnet konstateres en markant intensivering i relationerne mellem Iran og Tyrkiet;" det næste ord "og" udgår, og teksten fortsætter: "der henviser til, at Iran bruger sine statslige og ikke-statslige allierede Syrien, Hizbollah og Hamas samt Det Muslimske Broderskab til at destabilisere regionen".
<P>
(SV) Grunden til, at vi foreslår, at ordet "og" i midten udgår, er, at vi ikke vil kæde relationerne mellem Tyrkiet og Iran sammen med Irans relationer med Hizbollah og Hamas.
