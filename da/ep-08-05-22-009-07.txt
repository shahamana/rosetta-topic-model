<CHAPTER ID="009-07">
7. Den tragiske situation i Burma (afstemning)
<P>
Før afstemningen
<SPEAKER ID="103" NAME="Ignasi Guardans Cambó" AFFILIATION="ALDE">
- (EN) Hr. formand! Jeg er ikke ansvarlig for denne betænkning, men jeg vil gerne gøre de kolleger, der har behandlet dette spørgsmål, opmærksom på, at vi stemmer om to betænkninger i dag, én om Kina og én om Burma, om en katastrofe og de forskellige reaktioner herpå. Betænkningen om Kina indledes med en sætning, hvori det angives, at Parlamentet "udtrykker sin dybe medfølelse og solidaritet med Kinas befolkning og de mange ofre og sørger med alle, der lider under følgerne af jordskælvet", men der er udelukkende politiske overvejelser i betænkningen om Burma.
<P>
(Formanden fratog taleren ordet)
<SPEAKER ID="104" NAME="Formanden">
De ved, at jeg godt kan lide Dem og respekterer Dem, men jeg er nødt til at følge proceduren. Jeg kan desværre ikke åbne forhandlingen om en komparativ analyse om to beslutninger. Det er jeg sikker på, at De forstår.
<SPEAKER ID="105" NAME="Ignasi Guardans Cambó" AFFILIATION="ALDE">
- (FR) Hr. formand! Jeg stiller et mundtligt ændringsforslag, som Parlamentet kan støtte eller forkaste, hvori der gives udtryk for sympati for befolkningen i samme vendinger, med nøjagtig samme ordlyd, som i betænkningen om Kina. Dette er det mundtlige ændringsforslag: sympati for befolkningen.
<P>
(Bifald)
<SPEAKER ID="106" NAME="Formanden">
Eftersom De tog ordet, inden vi var nået til det pågældende punkt, foreslår jeg følgende. Hvis jeg forstår Dem ret, ønsker De at indføre dette punkt før punkt 4. Kan De præcisere punktet nøjagtigt?
<SPEAKER ID="107" NAME="Ignasi Guardans Cambó" AFFILIATION="ALDE">
- (FR) Hr. formand! Det mundtlige ændringsforslag bør være det første punkt og affattes således:
<P>
(EN) "udtrykker sin dybe medfølelse og solidaritet med Burmas befolkning og de mange ofre og sørger med alle, der lider under følgerne af katastrofen;"
<P>
(Bifald)
<P>
(Parlamentet vedtog det mundtlige ændringsforslag)
<P>
Før afstemningen om punkt 10
<SPEAKER ID="110" NAME="Hartmut Nassauer" AFFILIATION="PPE-DE">
- (DE) Hr. formand! I vores afstemningslister er der overhovedet ingen ændringsforslag til beslutningen om Burma. Den eneste afstemning vedrører beslutningen i sin helhed.
<SPEAKER ID="897" NAME="Formanden">
Det er ikke et ændringsforslag, men delt afstemning efter anmodning fra ALDE-Gruppen.
