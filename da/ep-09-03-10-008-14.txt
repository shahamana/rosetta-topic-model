<CHAPTER ID="008-14">
14. Budgetretningslinjer 2010, Sektion III - Kommissionen (
<P>
Før afstemningen om punkt 13:
<SPEAKER ID="137" NAME="László Surján">
ordfører. - (EN) Hr. formand! Med henblik på samråd vil jeg gerne stille et mundtligt ændringsforslag, som er blevet omdelt, til punkt 13. Teksten burde lyde som følger: "[...] samt intern sikkerhed, herunder navnlig i forhold til kampen mod terror, indvandring, demografiske udfordringer [...]", i stedet for den gamle udgave "[...] samt indre sikkerhed, herunder navnlig indvandring, kampen mod terror, demografiske udfordringer [...]".
<P>
Jeg vil anmode Parlamentet om at støtte dette mundtlige ændringsforslag.
<SPEAKER ID="138" NAME="Anne E. Jensen" AFFILIATION="ALDE">
(EN) Hr. formand! I teksten på afstemningslisten er der et komma mellem "terror" og "indvandring", hvorimod vi var blevet enige om et semikolon. Det kunne man ikke høre, da hr. Surján læste teksten op. Vi vil gerne have dette semikolon mellem "terror" og "indvandring".
<SPEAKER ID="140" NAME="Hannes Swoboda">
for PSE-Gruppen. - (DE) Hr. formand! Det, vi her taler om, er "forskellige gastransportruter", og jeg vil også tilføje ordene "og ressourcer".
<P>
Det er nemlig ikke alene gastransportruterne, men også gaskilderne, som bør diversificeres, og dette punkt ville hermed være omfattet. Hvis ændringsforslaget forkastes, bør dette punkt indgå i den oprindelige tekst.
<SPEAKER ID="142" NAME="László Surján">
ordfører. - (EN) Hr. formand! Jeg har ingen indvendinger mod hr. Swobodas mundtlige ændringsforslag, som henviser til den oprindelige tekst. Under alle omstændigheder fik jeg af Tabling Office at vide, at dette ændringsforslag kun er gyldigt for det ændrede forslag. Hvis dette ikke er tilfældet, foretrækker jeg, at dette mundtlige ændringsforslag er en del af det oprindelige forslag. De medlemmer, der følger mit råd, skal derfor stemme mod den første del i denne femte afstemning, og derefter vil der komme en ekstra afstemning, som ikke er på afstemningslisten, om dette mundtlige ændringsforslag, som jeg støtter.
<SPEAKER ID="143" NAME="Hannes Swoboda" AFFILIATION="PSE">
(EN) Hr. formand! Det mundtlige ændringsforslag gælder i begge tilfælde, men jeg ved, at PPE-DE-Gruppen vil stemme forskelligt i den delte afstemning, så jeg er enig i, at det ikke ændrer noget.
<SPEAKER ID="145" NAME="László Surján" AFFILIATION="PPE-DE">
(EN) Hr. formand! Vi havde ingen afstemning om hr. Swobodas mundtlige forslag, så hvis Parlamentet ønsker at støtte hans mundtlige ændringsforslag, må vi stemme for, at det stadig er gyldigt til den oprindelige tekst. Ellers vil vi have haft fire afstemninger og forkastet det, hvilket kræver fem afstemninger.
<SPEAKER ID="146" NAME="Formanden">
Det mundtlige ændringsforslag var indarbejdet i den første af de fire afstemninger. Det er det, der står på afstemningslisten. Forslaget var indarbejdet i den første af de delte afstemninger og blev forkastet.
<SPEAKER ID="147" NAME="László Surján" AFFILIATION="PPE-DE">
(EN) Hr. formand! Nej, i afstemningslisten uden det mundtlige ændringsforslag stemte vi om den første del af PSE-Gruppens ændringsforslag, og det blev forkastet. Ud over det oprindelige ændringsforslag fra PSE-Gruppen stillede hr. Swoboda forslag om at tilføje ordet "kilder". Jeg er hverken for eller imod. Jeg klager ikke, hvis PSE-Gruppen ikke klager. Jeg vil blot gerne præcisere, at mig bekendt er ordet "kilder" ikke indeholdt i teksten.
<SPEAKER ID="148" NAME="Formanden">
Det er korrekt.
<SPEAKER ID="149" NAME="László Surján" AFFILIATION="PPE-DE">
(EN) Hr. formand! Så vi burde altså have haft en afstemning om, hvorvidt vi ville have ordet med eller ej.
<SPEAKER ID="150" NAME="Formanden">
Nej. Jeg spurgte, om der var nogen indvendinger mod det mundtlige ændringsforslag. Der var ingen, og derfor var ordet en del af det ændringsforslag, der blev stemt om i den første afstemning ved navneopråb, og som blev forkastet. Sådan forholder det sig.
<P>
Før afstemningen om punkt 31:
<SPEAKER ID="151" NAME="László Surján" AFFILIATION="PPE-DE">
(EN) Hr. formand! Dette er meget enkelt. Jeg foreslår, at ordet "frygt" i den oprindelige tekst erstattes med ordet "bekymringer".
