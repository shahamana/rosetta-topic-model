<CHAPTER ID="014">
Arbejdsplan
<SPEAKER ID="020" NAME="Formanden">
Den endelige version af udkastet til dagsorden, som er blevet udarbejdet af Formandskonferencen på mødet den 1. juni 2011 i henhold til forretningsordenens artikel 137 og 138, er blevet omdelt. Der er foreslået følgende ændringer:
<P>
[Mandag]:
<P>
Gruppen Alliancen af Liberale og Demokrater for Europa har stillet et forslag til debat om forløbet med hensyn til udvælgelsen af en ny administrerende direktør for IMF og den eksterne repræsentation for euroen umiddelbart efter Jo Leinens betænkning om europæiske miljøøkonomiske regnskaber. Forslaget vil blive stillet for ALDE-Gruppen af Sylvie Goulard. Jeg giver Dem ordet.
<SPEAKER ID="021" NAME="Sylvie Goulard" LANGUAGE="FR">
Hr. formand! Jeg anmoder høfligst om, at kommissær Rehn får lov til at overvære debatten om europæiske miljøøkonomiske regnskaber og derefter debatten om IMF. De er ikke politiske debatter. Jeg håber derfor, at alle de andre grupper bifalder, at vi gør kommissæren denne tjeneste, som, må jeg hellere tilføje, arbejder meget hårdt i øjeblikket.
<SPEAKER ID="022" NAME="Francesco Enrico Speroni" LANGUAGE="IT">
Hr. formand! Jeg mener, at anmodningen kan efterkommes, fordi jeg ikke ser nogen grund til at afslå den.
<SPEAKER ID="023" NAME="Formanden">
Debatten om forløbet med hensyn til udvælgelsen af en ny administrerende direktør for Den Internationale Valutafond og om den eksterne repræsentation for euroområdet vil finde sted direkte efter hr. Leinens betænkning om de europæiske miljøøkonomiske regnskaber. Dette er en mindre ændring af dagsordenen.
<P>
(Arbejdsplanen blev vedtaget)
