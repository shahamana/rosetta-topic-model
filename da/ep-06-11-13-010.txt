<CHAPTER ID="010">
Parlamentets sammensætning
<SPEAKER ID="017" NAME="Francesco Enrico Speroni" AFFILIATION="NI">
(IT) Hr. formand, kære kolleger! Jeg vil blot komme med en bemærkning, der skal føres til protokols. Eftersom de italienske myndigheders beslutning med hensyn til ændringen af repræsentanterne for de parlamentsmedlemmer, der er valgt i Italien, vedrører valget i 2004, er det efter min mening ikke korrekt, at alt dette gælder fra den 8. november. Det er muligt, at ændringen skal ske med tilbagevirkende kraft, og det mener jeg, at Parlamentets kompetente udvalg bør tage sig af.
<SPEAKER ID="018" NAME="Formanden">
Vi noterer os Deres bemærkning. Jeg kender ikke den juridiske rækkevidde heraf, men sekretariatet vil se nærmere på den og i påkommende tilfælde viderebringe den til det udvalg, der har beføjelse til at undersøge, hvorvidt De har ret i Deres betragtning.
