<CHAPTER ID="002">
Erklæring fra formanden
<SPEAKER ID="006" NAME="Formanden">
For ti dage blev adskillige mennesker dræbt af terrorister i Moskva. Vi føler med ofrenes familier og håber, at de, der er ansvarlige for disse angreb, hurtigt vil blive fanget og stillet for en domstol. Parlamentet fordømmer og har altid fordømt denne form for voldshandlinger.
<P>
I dag markerer halvfjerdsårsdagen for Stalins udstedelse af ordren til at skyde over 20 000 polske soldater. De var krigsfanger og blev tilbageholdt efter USSR's angreb på Polen i september 1939. I den foregående valgperiode kunne medlemmerne se filmen "Katyń", der fortæller historien om disse hændelser. I fredags blev den for første gang vist for den russiske offentlighed på tv. I dag, den 7. april, mindes Polens og Den Russiske Føderations premierministre for første gang sammen ofrene for forbrydelsen i Katyń. Dette vigtige skridt på vejen til forsoning mellem Polen og Rusland og også på vejen til forsoning i østlandene. Desuden er det også et signal til hele Europa og er næste fase i den forsoning mellem de vest- og østeuropæiske lande, som vi alle ønsker.
<P>
(Bifald)
<P>
Jeg vil også meddele, at Kommissionen på dette plenarmøde vil blive repræsenteret af hr. Šefčovič. Hr. Barroso kan ikke være til stede i dag af alvorlige, personlige grunde.
