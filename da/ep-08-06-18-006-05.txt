<CHAPTER ID="006-05">
5. Tilpasning til forskriftsproceduren med kontrol: Del 1 (
<P>
Før afstemningen
<SPEAKER ID="129" NAME="Janez Lenarčič" LANGUAGE="SL">
Jeg ønsker at benytte lejligheden til på Rådets vegne at give udtryk for min glæde over de gode resultater efter det langvarige og omfattende arbejde om dette tekniske dokument. Det har været muligt at færdiggøre dokumentet takket være de tre institutioners kreative samarbejde, og jeg ønsker især at takke ordføreren, József Szájer, for hans samarbejde og store indsats.
<P>
Da denne del af tilpasningen er afsluttet, kan begge lovgivningsmæssige parter - og især Europa-Parlamentet - øve kontrol over Kommissionens gennemførelsesbeføjelser i forbindelse med talrige retsakter på vigtige områder. Jeg vil slutte af med at fremhæve, at jeg også håber at se denne form for kreative samarbejde under det kommende franske formandskab.
<SPEAKER ID="130" NAME="József Szájer" LANGUAGE="EN">
Hr. formand! Som følge af den netop overståede afstemning har Parlamentet for første gang kontrol- og vetoret over Kommissionens normative retsakter på lige fod med Rådet.
<P>
Ved at vedtage to samlede pakker tager vi et meget stort skridt i retning af at bekæmpelse af det demokratiske underskud i EU. Jeg ønsker endvidere at minde kollegerne om, at vores nye beføjelse til at øve kontrol over den udøvende EU-myndighed kræver mere arbejde end tidligere. Parlamentet skal forberede sig på den nye opgave i forbindelse med komitologiproceduren.
<P>
Jeg ønsker at takke Rådet - og især det slovenske formandskab - samt Kommissionen, især da de begge afgiver vigtige og indtil videre eksklusive rettigheder og overgiver dem til parlamentet, og da de begge mister eksklusive beføjelser. Jeg ønsker endvidere at takke vores kolleger i de forskellige udvalg, der forstår betydningen af Europa-Parlamentets nye beføjelser. De reagerede meget hurtigt og fleksibelt i forbindelse med dette dokument. Afstemningen i dag vil i høj grad bidrage til et bedre, mere demokratisk og langt mere gennemsigtigt EU. Mange tak for deres støtte.
<P>
(Bifald)
