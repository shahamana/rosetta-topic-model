<CHAPTER ID="003">
Afgørelse om uopsættelig forhandling
<SPEAKER ID="009" NAME="Formanden">
Rådet har anmodet om uopsættelig forhandling af forslag til Rådets forordning om ændring af forordning (EF) nr. 639/2004 om forvaltning af fiskerflåder, der er registreret i regioner i Fællesskabets yderste periferi - C6-0295/2006 -.
<P>
Hvem vil tage ordet på vegne af Fiskeriudvalget?
<SPEAKER ID="010" NAME="Rosa Miguélez Ramos" AFFILIATION="PSE">
(ES) Hr. formand! Jeg taler på vegne af Fiskeriudvalget, da dets formand, hr. Morillon, er fraværende, for at støtte Rådets anmodning om uopsættelig forhandling. Som De har nævnt, og som Kommissionen har foreslået, drejer det sig om ændring af forordning (EF) nr. 639/2004 om forvaltning af fiskerflåderne.
<P>
Fiskerisektoren i Fællesskabets yderste periferi lider under strukturelle problemer. Rådets vedtagelse af forordningen om den europæiske fiskerifond blev ledsaget af en fælles erklæring fra Rådet og Kommissionen om støtte til disse regioner, og dispensationerne til at yde offentlig støtte til renoveringen af fiskerflåder registreret i nævnte regioner blev forlænget indtil den 31. december 2006.
<P>
Selv om forlængelsen udløber om to måneder, er forordningen endnu ikke trådt i kraft på grund af langsommeligheden med at træffe beslutninger inden for fællesskabsbestemmelserne. Vores udvalg støtter den uopsættelige forhandling og anmoder Kommissionen og medlemsstaterne om at træffe de nødvendige foranstaltninger, så sektoren kan modtage støtten uden forsinkelse.
<P>
(Parlamentet vedtog uopsættelig forhandling)
<SPEAKER ID="011" NAME="Formanden">
Dette punkt vil derfor blive sat under afstemning på torsdag kl. 11.30, og fristen for fremsættelse af ændringsforslag udløber i morgen onsdag kl. 10.00.
