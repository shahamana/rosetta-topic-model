<CHAPTER ID="006-01">
1. Det indre marked for elektricitet (
<P>
Før afstemningen
<SPEAKER ID="112" NAME="Eluned Morgan" LANGUAGE="EN">
Hr. formand! Betænkningen er den første i en pakke med foranstaltninger, der omhandler energimarkederne i EU. Der har været en del samarbejde mellem alle ordførerne og skyggeordførerne om pakken, og vi ønsker at sende et budskab til Rådet om, at vi har i sinde at forhandle dette spørgsmål som en pakke, ikke som en række enkelte betænkninger.
<P>
Der er et aspekt af elektricitetsdirektivet, som har delt vandene i Europa-Parlamentet. Det er helt usædvanligt behandlet på nationalt plan, ikke på partipolitisk plan. Jeg ønsker imidlertid at opfordre kollegerne til at overveje betænkningen som en helhed og tackle spørgsmål som energifattigdom, bedre rettigheder for forbrugerne og foranstaltninger til bedre funktion af markedet.
<P>
Før afstemningen om ændringsforslag 169
<SPEAKER ID="114" NAME="Anni Podimata" AFFILIATION="PSE">
(EL) Hr. formand! Jeg ønsker i henhold til artikel 150, stk. 5, i forretningsordenen at anmode om, at ændringsforslaget fortsat omfattes af afstemningslisten, da det blev støttet af 40 medlemmer.
<SPEAKER ID="115" NAME="Formanden">
Det ville have været helt korrekt, hvis ændringsforslaget ikke var bortfaldet som følge af den tidligere afstemning. De kunne selv have overtaget ændringsforslaget, men det bortfaldt på grund af den tidligere afstemning, så De kan desværre ikke forelægge det.
