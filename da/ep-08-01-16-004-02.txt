<CHAPTER ID="004-02">
2. (
<P>
Før afstemningen
<SPEAKER ID="097" NAME="Meglena Kuneva" LANGUAGE="EN">
Fru formand! Jeg vil benytte lejligheden til at præcisere et spørgsmål, der blev rejst under debatten i går, om forslaget til et direktiv om forbrugerkredit. Dette punkt vedrørte den nye udgave af artikel 8 om forpligtelsen til at vurdere forbrugerens kreditværdighed. I både ændringsforslag 45 og 46 fastsættes det, at medlemsstater, hvis lovgivning allerede nu foreskriver en obligatorisk vurdering fra kreditgiverens side af forbrugerens kreditværdighed på grundlag af en søgning i den relevante database, kan opretholde denne forpligtelse. Jeg forstår det således, at de sanktioner, der er fastsat i den pågældende nationale lovgivning, som følge af kreditgivers manglende opfyldelse af disse forpligtelser, også kan opretholdes.
<SPEAKER ID="098" NAME="Kurt Lechner">
ordfører. - (DE) Fru formand! Vi har nu i seks år drøftet dette direktiv i de forskellige udvalg, så jeg vil gerne knytte et par bemærkninger til det. Først vil jeg sige, at den lange tid ikke skal kritiseres, den har tværtimod vist, med hvor stor alvor de europæiske lovgivere har behandlet denne sag, og hvor meget beskyttelsen af de europæiske forbrugere ligger os alle på sinde. Jeg tror på, at lovgivningsprocessen vil blive afsluttet med afstemningen i dag, hvilket jeg også ønsker trods visse forskelle hist og pist. Jeg vil understrege, at alle de fælles ændringsforslag, der nu foreligger, uden undtagelse efter min mening er en forbedring af Rådets tekst, den fælles holdning. De fleste af dem bygger også på mine egne forslag.
<P>
For at der ikke skal herske tvivl, vil jeg gerne sige, at vi for at opnå enighed og nå en aftale også har besluttet os for at tilslutte os Socialdemokraternes og De Liberales forslag i artikel 16, stk. 2, som der lige til det sidste egentlig kun var uenighed om på grund af nogle formuleringsspørgsmål, så vi også kan få afsluttet dette spørgsmål i enighed, ligesom vi også har trukket andre forslag tilbage for at opnå enighed.
<P>
Jeg vil udtrykkeligt takke Kommissionen, Rådet og medlemmerne for det behagelige samarbejde - vi har haft nogle intensive diskussioner og kampe med hinanden. Hvad angår de resterende forslag fra os, synes jeg det er vigtigt at konstatere, at de efter min mening udelukkende er en ekstra forbedring af den fælles holdning og på ingen måde vil forringe beskyttelsen af forbrugerne og den gavn, som de vil få af dette direktiv, fordi det også er noget, vi prioriterer højt.
<P>
Jeg vil til sidst udtrykke håb om, at de positive forventninger, der er til dette direktiv, vil blive opfyldt.
<P>
(Bifald)
<SPEAKER ID="099" NAME="Marios Matsakis" AFFILIATION="ALDE">
(EN) Fru formand! I går anmodede IND/DEM-Gruppen om, at alle afstemninger skulle foregå ved navneopråb. Jeg ser, at alle afstemninger igen i dag er afstemninger ved navneopråb. I går sagde formanden, at han ville undersøge, om IND/DEM-Gruppen virkelig kunne anmode om afstemninger ved navneopråb. Skal jeg forstå det således, at det er muligt, og at alle fremtidige afstemninger vil foregå ved navneopråb?
<SPEAKER ID="100" NAME="Formanden">
Det vil blive drøftet på Formandskonferencen i morgen, men dette er en vigtig afstemning, så det er nok i alles interesse, at den foregår ved navneopråb.
<P>
Hr. Bonde har bedt om ordet.
<SPEAKER ID="101" NAME="Jens-Peter Bonde" LANGUAGE="EN">
Fru formand! Jeg bad om ordet tidligere.
<P>
Vores afstemning i går gik meget fint. Den gik hurtigere end normalt - glat og roligt - og der var ikke en eneste anmodning om den tidskrævende og irriterende kontrol. Derfor foreslår min gruppe, at vi fortsætter med elektronisk afstemning.
<P>
For et halvt års tid siden fik jeg løfte om et forsøg, hvor betænkningernes numre og ændringsforslagenes numre ville blive vist samtidig med afstemningen. De nye, langt større skærme kan vise hele afstemningslisten og spare os for meget tid, fordi vi kan stemme omgående, når vi ser numrene i forskellige farver på skærmen. Vi er ikke nødt til at vente på tolkningen. Vi vil undgå den situation, hvor de, der venter på relætolkning, stemmer om et emne, mens de, der ikke er afhængige af relætolkning, stemmer om det næste emne. Vi ville spare en masse tid.
<P>
(Bifald)
<SPEAKER ID="102" NAME="Formanden">
Tak, hr. Bonde, det har vi noteret os. Der bliver arbejdet på det projekt, men nu tror jeg, at medlemmerne gerne vil fortsætte afstemningen.
