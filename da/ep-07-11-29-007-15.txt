<CHAPTER ID="007-15">
15. Erhvervelse og besiddelse af våben (afstemning)
<P>
Betænkning af Gisela Kallenbach
<P>
Før afstemningen
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Hr. formand, mine damer og herrer! Jeg synes, det er en bemærkelsesværdig succes, at vi med dette kompromis mellem Udvalget om det Indre Marked og Forbrugerbeskyttelse, Udvalget om Borgernes Rettigheder og Retlige og Indre Anliggender, Rådet og Kommissionen har kunnet opnå et resultat under førstebehandlingen af det følsomme spørgsmål om erhvervelse og besiddelse af skydevåben. Jeg vil gerne sige varmt tak til alle involerede.
<P>
Efter afstemningen
<SPEAKER ID="095" NAME="Arlene McCarthy" AFFILIATION="PSE">
(EN) Hr. formand! Hr. Rübig har nu to gange beskyldt mig for at bringe et skydevåben ind i Parlamentet. Jeg vil gerne præcisere, at det er sket med sikkerhedstjenestens samtykke, og at formandskabet var orienteret om det.
<P>
Indtil denne afstemning var det ikke noget skydevåben. Nu, hvor Parlamentets afstemning har afgjort, at det er et skydevåben, er jeg villig til at overdrage det til myndighederne.
<SPEAKER ID="096" NAME="Formanden">
Det eneste våben, vi benytter her, er mig bekendt overbevisningens kraft.
