<CHAPTER ID="006-23">
23. Den Europæiske Tilbagesendelsesfond (afstemning) 
<P>
Før afstemningen
<SPEAKER ID="106" NAME="Barbara Kudrycka " LANGUAGE="PL">
Hr. formand! Jeg vil gøre opmærksom på en vedvarende uenighed, nemlig det krav, der siden dette Parlaments begyndelse er blevet stillet om, at oprettelsen af en tilbagesendelsesfond var betinget af, at der blev vedtaget et tilbagesendelsesdirektiv inden udgangen af næste år.
<P>
Det er afgørende for Parlamentet at kæde Tilbagesendelsesfonden sammen med et tilbagesendelsesdirektiv, men det er ikke lykkedes. Derfor vil jeg informere Rådet om, at Parlamentet muligvis, hvis der ikke bliver vedtaget et tilbagesendelsesdirektiv, vil gøre brug af sine budgetbeføjelser og suspendere betalingerne til Tilbagesendelsesfonden i 2008-budgettet. Det er grunden til, at dette spørgsmål er så vigtigt.
<P>
Derfor opfordrer jeg Parlamentet til at stemme for Tilbagesendelsesfonden, for Rådet truede os tidligere med et veto mod Integrationsfonden. Jeg opfordrer Dem på det kraftigste til at stemme sammen i denne sag.
<SPEAKER ID="107" NAME="Ulla-Maj Wideroos" LANGUAGE="FI">
Hr. formand, mine damer og herrer! Rådet fortsætter sit arbejde, hvorunder det vil være i nær kontakt med Parlamentet for at sikre, at man snart opnår konsensus om forslaget om et direktiv fra Europa-Parlamentet og Rådet om fælles standarder og procedurer i medlemslandene for tilbagesendelse af statsborgere fra tredjelande, som opholder sig dér illegalt.
<P>
Rådet vil gerne henlede opmærksomheden på, at enighed om dette forslag er et af de hovedmål, som Rådet og Kommissionen udstak i handlingsplanen for gennemførelsen af Haag-programmet, som blev vedtaget for at styrke frihed, sikkerhed og retfærdighed i EU. Rådet vil gøre alt, hvad det kan, for at fremme dette mål og minde alle om Europa-Parlamentets rolle i en aftale om forslaget.
<SPEAKER ID="108" NAME="Andris Piebalgs">
medlem af Kommissionen. - (EN) Hr. formand! Kommissionen vil fortsat i alle passende fora opfordre Rådet til at fremskynde forslaget om et Parlaments- og Rådsdirektiv om fælles standarder og procedurer i medlemslandene for tilbagesendelse af statsborgere fra tredjelande, som opholder sig ulovligt i et EU-land. Ligeledes vil Kommissionen opfordre til at intensivere forhandlingerne med Parlamentet om dette forslag med det formål at nå en aftale inden udgangen af 2007.
<P>
Kommissionen minder om, at en aftale om dette forslag er en af prioriteterne i Rådets og Kommissionens handlingsplan for gennemførelse af det såkaldte Haag-program for styrkelse af frihed, sikkerhed og retfærdighed i EU.
<P>
Kommissionen er åben for diskussioner om forbedringer af forslaget. Kommissionen vil imidlertid herunder fortsat være forpligtet til at opretholde direktivets dobbelte mål: at være et effektivt instrument for tilbagesendelsespolitikken og samtidig et effektivt instrument til beskyttelse af de pågældende statsborgere fra tredjelande. Desuden vil Kommissionen foreslå, at gennemførelse af lovgivning på tilbagesendelsesområdet, især dette direktiv som en af prioriteterne i de strategiske retningslinjer, omfattes af Tilbagesendelsesfondens interventionsmulighed i perioden 2008-13.
