<CHAPTER ID="008-10">
10. Ligebehandling og lige adgang for mænd og kvinder inden for scenekunsten (
<P>
- Før afstemningen:
<SPEAKER ID="114" NAME="Claire Gibault">
ordfører. - (FR) Hr. formand, mine damer og herrer! Muligheden for at få en karriere inden for scenekunsten er også præget af, at der fortsat er langt til fuld ligestilling mellem mænd og kvinder.
<P>
Da jeg er involveret i kunst, ligger dette emne mig meget på sinde, da der stadig hersker forskelsbehandling over for kvinder inden for scenekunsten, navnlig når det drejer sig om overordnede stillinger. Der er meget få kvindelige ledere inden for teater, dans, opera osv.
<P>
Det er f.eks. vigtigt at udvide praksis med at afholde optagelsesprøver bag en skærm ved ansættelse af orkestermusikere analogt med den eksisterende praksis i erhvervslivet med at se på anonyme CV'er, til dels fordi det er den eneste måde, hvorpå kvinder vil få arbejde som orkestersolister, og også fordi det er en god måde at bekæmpe racediskrimination på.
<P>
Desuden er det endnu vanskeligere at forene arbejds- og familielivet for kvinder i denne branche på grund af de dermed forbundne skæve arbejdstider, og der er således behov for at have bestemte åbningstider for vuggestuer, som opfylder scenekunstneres behov.
<P>
Som kulturens vugge kan Europa ikke fortsætte med ingenting at gøre i lyset af disse problemer, som påfører Europa ulemper.
