<CHAPTER ID="005-10">
10. Decharge 2006: Sektion I, Europa-Parlamentet (
<P>
Før afstemningen
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Hr. formand! Jeg har et lille forslag til Dem og alle andre, der har forsædet under afstemninger. Vi har mange afstemninger ved navneopråb, og jeg mener ikke, at forretningsordenen kræver, at formanden oplæser tallene. Alle kan se skærmen. Det er tilstrækkeligt, hvis De siger "vedtaget" eller "afvist".
<P>
Hvis De er enig, kan vi spare tid.
<SPEAKER ID="103" NAME="Formanden">
Hvis alle er enige, er formanden også.
<P>
Før afstemningen om punkt 65
<SPEAKER ID="104" NAME="José Javier Pomés Ruiz">
ordfører. - (ES) Hr. formand! Der er faktisk sket en fejl med tallene, og det, vi skal stemme om først ved hjælp af en separat afstemning, er punkt 65, undtagen fjerde led, og vi skal derefter have en afstemning ved navneopråb om fjerde led. Der er bare tale om, at tallet er ændret.
<SPEAKER ID="105" NAME="Formanden">
Det er korrekt, hr. Pomés, så lad os gå videre med afstemningen om punkt 65 undtagen fjerde led.
<P>
Før afstemningen om ændringsforslag 9
<SPEAKER ID="106" NAME="Jan Andersson" AFFILIATION="PSE">
(SV) Hr. formand! Under punkt 65 stemte vi ikke om femte led. Vi stemte separat om fjerde led, men ikke om femte led.
<SPEAKER ID="107" NAME="Formanden">
Hr. Andersson. Der er forskellige sprogversioner, og det, vi har stemt om, og som De hentyder til, var allerede indlemmet.
<P>
For at der ikke skal herske tvivl, stemmer vi nu kun om det, som hr. Andersson nævnte, nemlig "at der ikke beskæftiges familiemedlemmer til medlemmerne".
<P>
Før afstemningen om punkt 72
<SPEAKER ID="108" NAME="Alexander Alvaro" AFFILIATION="ALDE">
(DE) Hr. formand! Selv om det er for sent at sige det, mener jeg, at medlemmets protest måske er blevet misforstået. Han ønskede en afstemning om punkt 65, femte led. De foretog en afstemning om, hvorvidt familiemedlemmer må ansættes. Punkt 65, femte led, regulerer ikke det, men hvorvidt betalinger kan udsættes i tilfælde af, at der foreligger mistanke om pligtforsømmelse. Det behøver vi ikke stemme om, eller også har De meddelt noget forkert. Bare så vi får det opklaret, og alle ved, hvad der sker.
<SPEAKER ID="109" NAME="Formanden">
Hr. Alvaro! Problemet er, at denne sætning er struktureret forskelligt i de forskellige sprogversioner. Det er det, der har skabt problemer. Vi har derfor stemt om nøjagtig det, vi skulle stemme om, så der er ingen tvivl. Har De forstået mig, hr. Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Hr. formand! Jeg vil gerne påpege, at de, der udarbejdede afstemningslisterne, kendte til problemet, så markeringerne, De har i afstemningslisten, tager allerede højde for de forskellige sprogproblemer, hvilket vil sige, at det stod fuldstændig klart, hvordan grupperne stemte. Det er ikke tilfældet, at ingen vidste, hvad der blev stemt om. Vi forsøgte at få det rettet hos Tabling Office, og det blev det.
<SPEAKER ID="111" NAME="Formanden">
Under alle omstændigheder var afstemningen klar, så der er intet problem overhovedet.
