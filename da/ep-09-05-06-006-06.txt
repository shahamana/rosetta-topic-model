<CHAPTER ID="006-06">
6. Gravide arbejdstagere (
<SPEAKER ID="175" NAME="Edite Estrela" LANGUAGE="PT">
Fru formand! Jeg vil gerne bede tjenestegrenene tage hensyn til, at den portugisiske version er autentisk for alle ændringsforslag.
<P>
Dernæst vil jeg gerne begære en ændring af afstemningsrækkefølgen, så der stemmes om udvalgets ændringsforslag 43 før ændringsforslag 83 af hensyn til konsekvensen.
<P>
Endelig vil jeg gerne påpege, at dette direktiv, som vi skal ændre, er 17 år gammelt og helt klart forældet. Det ændrede direktiv vil ikke træde i kraft før udgangen af den næste valgperiode. Vi lovgiver med andre ord for fremtiden og ikke for i dag.
<P>
Vi lovgiver navnlig til borgernes bedste, og giver dem dermed flere grunde til at stemme ved valgene i juni.
<P>
Jeg vil derfor bede mine kolleger støtte min betænkning.
<SPEAKER ID="176" NAME="Astrid Lulling" LANGUAGE="FR">
Fru formand! Som tingene står nu er der 89 ændringsforslag til denne betænkning. Det er helt kaotisk, og den afstemning, vi skal gennemføre, vil ikke gøre det muligt for os at gennemføre en reelt objektiv forhandling med Rådet og Kommissionen. Disse 89 ændringsforslag er helt i strid med hinanden. Jeg foreslår, at vi henviser denne betænkning til fornyet udvalgsbehandling, da vi, som fru Estrela sagde, har masser af tid til at gøre dette.
<P>
(Højt bifald)
<SPEAKER ID="177" NAME="Formanden">
Fru Lulling, De bedes venligst oplyse mig om, hvorvidt De fremsætter denne begæring på vegne af Deres politiske gruppe eller ej.
<SPEAKER ID="178" NAME="Astrid Lulling">
for PPE-DE-Gruppen. - (FR) Fru formand! Ja, jeg gør aldrig noget, der ikke er på vegne af min politiske gruppe!
<P>
(Latter og bifald)
<SPEAKER ID="179" NAME="Edite Estrela" AFFILIATION="PSE">
(PT) Fru formand! Det giver ikke nogen mening at henvise denne betænkning eller dette forslag til fornyet udvalgsbehandling, for den er blevet drøftet med alle grupperne. Den støttes antageligt af et flertal her i Parlamentet. Den blev også drøftet med Kommissionen og med Rådet.
<P>
Folk har naturligvis forskellige holdninger. Vi ved beklageligvis, at Rådet under det tjekkiske formandskab har indtaget en meget konservativ holdning til fremme af ligestilling mellem mænd og kvinder.
<P>
Jeg opfordrer derfor Parlamentet til at stemme for forslagene og til at støtte min betænkning, for den vil give borgerne flere grunde til at gå ud og stemme ved Europavalgene.
