<CHAPTER ID="007">
Velkomstord
<SPEAKER ID="089" NAME="Formanden">
Jeg har fornøjelsen at oplyse, at en mauretansk delegation under ledelse af hr. Ould Tolba i disse dage aflægger Europa-Parlamentet besøg som led i de interparlamentariske møder. Jeg ønsker vores gæster hjertelig velkommen og vil gerne understrege, at vi tillægger det stor betydning at få et sådant besøg, som er det første i Europa i næsten 10 år.
<P>
EU har deltaget som valgobservatør og meget opmærksomt fulgt den seneste politiske overgangsperiode i Mauretanien, der kunne tjene til eksempel for regionen. Vi ønsker Dem tillykke med det demokratiske valg af Deres statschef og af Deres parlament, og jeg håber, Deres forskellige møder her i Parlamentet vil være udbytterige, og at Deres ophold i Strasbourg vil bidrage aktivt til en tilnærmelse mellem vores to institutioner. Endnu en gang tak for besøget.
