<CHAPTER ID="008">
Parlamentets sammensætning
<SPEAKER ID="022" NAME="Formanden">
Gruppen for Det Progressive Forbund af Socialdemokrater i Europa-Parlamentet har meddelt mig, at hr. Severin med virkning fra i dag ikke længere er medlem af gruppen. Denne gang er det en officiel meddelelse. I overensstemmelse med forretningsordenens artikel 211, stk. 3, har Udvalget om Konstitutionelle Anliggender foreslået den deraf følgende fortolkning af artikel 128 i forretningsordenen om indbringelse af sager for Domstolen. Hele fortolkningen foreligger til gennemsyn. Den nævnte fortolkning forventes vedtaget, hvis der ikke bliver gjort indsigelse inden åbningen af mødet torsdag den 24. marts 2011. De har altså indtil kl. 9.00 i morgen til at gøre indsigelse mod denne fortolkning. Den er lang, så jeg agter ikke at læse den højt. De har imidlertid alle adgang til denne fortolkning.
<P>
Jeg skal desuden officielt meddele Dem, at hr. Thaler har nedlagt sit mandat i Parlamentet med virkning fra den 21. marts 2011. I overensstemmelse med forretningsordenens artikel 4, stk. 1 og 3, har Parlamentet taget dette til efterretning og konstateret, at mandatet er blevet ledigt med virkning fra denne dato. Desuden har de relevante franske myndigheder meddelt, at fru Soullie vil blive afløst af hr. Hortefeux med virkning fra den 24. marts 2011. Efter hvad jeg har fået oplyst, er hr. Hortefeux til stede her i dag. Er De til stede i salen, hr. Hortefeux? Vi kan ikke se ham - han er ikke til stede.
<P>
I henhold til forretningsordenens artikel 3, stk. 2, deltager hr. Hortefeux i Parlamentets og dets organers møder med fulde rettigheder, så længe hans mandat endnu ikke er prøvet, eller der ikke er truffet afgørelse om en eventuel indsigelse, såfremt han forinden skriftligt har afgivet en erklæring om, at han ikke bestrider et hverv, der er uforeneligt med hvervet som medlem af Parlamentet. Nu vil hr. Cohn-Bendit gerne have ordet.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(FR) Hr. formand! De ved lige så vel som jeg, at hr. Hortefeuxs mulighed for at blive medlem af Parlamentet er genstand for indsigelser af juridisk art. Alligevel finder jeg det skuffende, at den franske regering ikke venter, til hans mandat er blevet prøvet. Eftersom hr. Hortefeux ikke har accepteret hvervet og ikke har deltaget i den konstituerende plenarforsamling i Strasbourg, kan han ikke træde i stedet for det medlem, han ønsker at træde i stedet for.
<P>
Derfor anmoder jeg Det Europæiske Folkepartis Gruppe (Kristelige Demokrater), som hævder at være så legalistisk, om at vente på en retlig afgørelse om, hvorvidt hr. Hortefeux kan sidde i Parlamentet eller ej. Ellers udgør det en retlig krænkelse. Det virker, som om vi er i gang med at skabe en sådan.
<SPEAKER ID="024" NAME="Jean-Pierre Audy" AFFILIATION="PPE">
(FR) Hr. formand! Det er ikke første gang, at vores kollega hr. Cohn-Bendit, som kaldte en formand - en premierminister - for en diktator ligesom Hugo Chavez, ikke respekterer demokratiet. Brice Hortefeux blev valgt til Parlamentet i juni 2009. Dette kan ikke anfægtes. På dette tidspunkt var han udnævnt til indenrigsminister. Ifølge fransk lov kan en valgt repræsentant til Parlamentet, som træder ind i regeringen, genindtræde som medlem af Parlamentet, når vedkommende forlader regeringen. Det er netop...
<P>
(Afbrydelse fra hr. Cohn-Bendit: "Han var slet ikke valgt - det er netop problemet, hr. Audy")
<P>
Brice Hortefeux blev valgt til Parlamentet. Kan De acceptere det?
<P>
Jeg skal slutte af. Ifølge traktaterne og ifølge loven er det uden nogen som helst tvivl op til medlemsstaterne at udnævne deres parlamentsmedlemmer. Brice Hortefeux blev, efter at være blevet valgt helt legitimt, udnævnt af de franske myndigheder til at sidde her i Parlamentet. Den udtalelse, De kom med, kan ikke accepteres.
<SPEAKER ID="025" NAME="Joseph Daul" AFFILIATION="PPE">
(FR) Hr. formand! Jeg vil blot sige til hr. Cohn-Bendit, at hvis et mandats legitimitet drages i tvivl, skal der først fremsættes en officiel begæring. Hvis dette ikke sker, er Udvalget om Retlige Anliggender ikke i stand til at vurdere situationen.
<P>
Før De går så vidt, vil jeg foreslå Dem at tænke, før De handler. Det var alt.
<P>
(Afbrydelse fra hr. Cohn-Bendit: "Ja, men han er måske alligevel ikke valgt ind")
<P>
Det er Dem, der beder mig om at overholde loven. Jeg har altid fulgt loven. Lad os nu overlade det til Udvalget om Retlige Anliggender at dømme i den sag. Det kan ikke afsige en dom uden en begæring. Hvis denne begæring ikke er i overensstemmelse med loven, vil Udvalget om Retlige Anliggender lade os det vide. Lad mig gentage, at vi skal tænke, før vi handler.
<SPEAKER ID="026" NAME="Sylvie Goulard" AFFILIATION="ALDE">
(FR) Hr. formand! Jeg kan fuldt ud tilslutte mig forslaget om, at vi skal vente på udfaldet af den juridiske analyse. Jeg vil blot sige én ting, nemlig at vi i mit hjemland er vidne til en stigende ekstremisme, og dette skyldes uden tvivl, at en bestemt del af den politiske klasse mener, at de har rådighed over mandater og poster. Vi forventer lidt mere af Frankrig, især når det drejer sig om Parlamentet, som har sit sæde i Strasbourg.
<SPEAKER ID="027" NAME="Formanden">
Jeg vil gerne vende tilbage til det, jeg læste op lige før. Så længe hans mandat endnu ikke er prøvet, eller der ikke er truffet afgørelse om en eventuel indsigelse, er hr. Hortefeux medlem af Parlamentet og handler i overensstemmelse med statutten for Parlamentets medlemmer. Hele sagen afhænger af dette.
