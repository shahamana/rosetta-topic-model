<CHAPTER ID="002">
Erklæring fra formanden
<SPEAKER ID="006" NAME="Formanden">
Mine damer og herrer! Det værste jordskælv i Italien i årtier kostede på tragisk vis 295 personer livet i Abruzzo. Byen L'Aquila var hårdest ramt. Vi er alle forfærdede over den voldsomme naturkatastrofe og dens tragiske konsekvenser. Hen ved 40 000 personer mistede deres hjem ved hovedskælvet og de mange efterskælv. Det anslås, at hvert tredje hus i provinsen L'Aquila, som var særlig hårdt ramt, blev tilintetgjort eller ødelagt. Jeg vil gerne på vegne af Europa-Parlamentet gribe lejligheden til på dagens plenarmøde at udtrykke vores dybe medfølelse med alle ofrene for det frygtelige jordskælv.
<P>
Jeg vil også gerne på vegne af alle her udtrykke vores dybeste sympati og kondolence over for familierne til dem, der har mistet livet, og vores solidaritet med Italien, dets borgere og myndigheder i denne triste tid. Vores tanker går til de omkomne, de sårede, de hjemløse og til alle dem, som er berørt af katastrofen. Jeg vil bede Dem om at rejse Dem for at holde et minuts stilhed til minde for ofrene.
<P>
(Parlamentet iagttog stående et minuts stilhed)
