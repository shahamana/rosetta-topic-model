<CHAPTER ID="004-09">
9. Aktiv dialog med borgerne om EU (
<P>
- Før afstemningen
<SPEAKER ID="110" NAME="Gyula Hegyi">
ordfører. - (EN) Hr. formand! Jeg vil fatte mig i korthed. De socialistiske medlemmer af Kulturudvalget fulgte mit råd og afholdt sig fra at stemme ved den endelige afstemning om denne betænkning.
<P>
Jeg var som ordfører temmelig utilfreds med resultatet af afstemningen om ændringsforslagene. Mange af vores nye og banebrydende idéer blev stemt ned af andre politiske grupper. Efter min mening bør en initiativbetænkning være et modigt og undertiden sågar provokerende dokument fri for gamle dogmer. Jeg havde planlagt at afholde mig fra at stemme og at opfordre mine kammerater til heller ikke at stemme i plenum, men mine kløgtige og tolerante kvindelige kolleger overbeviste mig om, at det ikke ville være en god idé, og at en udvandet betænkning er bedre end intet. Derfor vil jeg bede Parlamentet om at støtte betænkningen i dens nuværende form i håbet om, at der bliver mulighed for at forbedre den i fremtiden.
