<CHAPTER ID="014-03">
3. Udvisning af ngo'er fra Darfur (afstemning) 
<P>
- Før afstemningen om punkt 1
<SPEAKER ID="360" NAME="Martine Roure" LANGUAGE="FR">
Fru formand! Mit mundtlige ændringsforslag går ud på efter punkt 1 at tilføje: "kræver umiddelbar og betingelsesløs frigivelse af alle de medarbejdere fra den belgiske afdeling af Læger uden Grænser (MSF), der blev bortført i går fra det belgiske MSF-kontor i Sarif Umra, 200 km vest for hovedbyen El Fasher i det nordlige Darfur".
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Fru formand! "i går" bør ikke stå der, for beslutningen skal vare længere end én dag.
<SPEAKER ID="362" NAME="Martine Roure" AFFILIATION="PSE">
- (FR) Fru formand! Undskyld mig, men jeg forstår ikke, hvorfor der skal være en tidsgrænse. Der er ingen tidsgrænse.
<P>
Jeg gentager: "kræver omgående og betingelsesløs frigivelse af alle bistandsarbejdere", er det "omgående", der generer Dem?
<SPEAKER ID="363" NAME="Formanden">
Det er udtrykket "i går". De sagde "i går".
<SPEAKER ID="364" NAME="Martine Roure" AFFILIATION="PSE">
- (FR) Fru formand! Jeg er enig. Undskyld mig. Fjern "i går". De har helt ret.
<SPEAKER ID="366" NAME="Charles Tannock">
forslagsstiller. - (EN) Fru formand! Min gruppe foreslår at lade punkt 2 og 6 udgå. Det er ikke, fordi vi ikke støtter indholdet, men fordi vi ikke mener, det er nødvendigt i denne beslutning, og fordi det i betragtning af den vanskelige situation kunne bidrage til at få hr. al-Bashir til at omstøde sin beslutning og give ngo'erne mulighed for at vende tilbage. Så vi opfordrer til, at punkt 2 og 6 udgår. Jeg forstår, at der kommer en lignende anmodning fra Socialdemokraterne, og de vil også anmode om, at punkt 5 udgår, hvilket vi af lignende årsager også støtter.
<SPEAKER ID="368" NAME="Martine Roure" LANGUAGE="FR">
Fru formand! Jeg bekræfter, hvad hr. Tannock lige har sagt, og af samme årsager anmoder vi om, at punkt 5 udgår.
<SPEAKER ID="370" NAME="Paul Rübig" AFFILIATION="PPE-DE">
(DE) Fru formand! Jeg har en anmodning. Da vi skal have valg den 7. juni, og da vi i øjeblikket har en enorm tilstrømning af besøgende, vil jeg spørge om, vi kunne undersøge, om det var muligt, at vi under april- og maj-sessionerne kunne åbne alle lokaler for gæster indtil midnat, også mødesalen, så vi kan sørge ordentligt for alle gæster.
<SPEAKER ID="371" NAME="Formanden">
Jeg erklærer Europa-Parlamentets session for afbrudt.
