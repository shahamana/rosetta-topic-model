<CHAPTER ID="007-29">
29. Godkendelse af Den Europæiske Unions charter om grundlæggende rettigheder (afstemning)
<P>
Betænkning af Jo Leinen
<P>
Før afstemningen
<SPEAKER ID="147" NAME="Jo Leinen" LANGUAGE="DE">
Hr. formand! Med denne beslutning baner vi vejen for alle tre institutioners højtidelige proklamering af chartret om grundlæggende rettigheder i Strasbourg den 12. december.
<P>
Jeg vil gerne henlede Deres opmærksomhed på et vigtigt ændringsforslag, nemlig ændringsforslag nr. 3, som jeg støtter, og som kræver, at Storbritannien og Polen fordobler deres indsats for at genoverveje og ændre deres beslutning om ikke at være med. Når det gælder grundlæggende rettigheder og frihedsrettigheder, skal EU kunne tale med en stemme, både hjemme og ude. Ændringsforslag 3 er derfor meget vigtigt.
