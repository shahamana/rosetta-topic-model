<CHAPTER ID="010">
Godkendelse af protokollen fra det foregående møde
<P>
(Protokollen fra foregående møde godkendtes)
<SPEAKER ID="212" NAME="Nils Lundgren" AFFILIATION="IND/DEM">
- (EN) Fru formand! Jeg tager ordet til forretningsordenen med henvisning til artikel 142, stk. 2, litra a) og litra b), om fordeling af taletiden. Da vi i går drøftede fængslet i Guantánamo, blev jeg og andre talere nådesløst afbrudt, når vi havde overskredet vores taletid med et par sekunder. Det var hr. Pöttering og hr. Siwiec, næstformanden som afløste ham senere på eftermiddagen, der behandlede os så strengt.
<P>
Men hr. Pöttering tillod hr. Schulz, formanden for Den Socialdemokratiske Gruppe, at overskride sin taletid med langt mere end et minut. Jeg vil naturligvis ikke drømme om at antyde, at det er fordi hr. Pöttering og hr. Schulz er gamle venner - alte Kameraden som det hedder på tysk - men jeg kan her se et mønster, der gentager sig. Kolleger fra store grupper, der fremfører et politisk budskab, som formanden ønsker at høre, bliver behandlet mere velvilligt. Kolleger fra mindre grupper, der fremfører et politisk budskab, som formanden ikke ønsker at høre, behandles småligt. Det er en krænkelse af forretningsordenen, hvor det klart fastlægges, hvordan taletiden skal fordeles.
<P>
Jeg vil gerne minde hr. Pöttering og alle hans næstformænd om -
<P>
(Formanden meddelte taleren, at han havde overskredet sin taletid)
<P>
Jeg blev sendt hertil for at forsvare nærhedsprincippet og medlemsstaternes suverænitet, og formanden og næstformændene har overhovedet ingen ret til at prøve at undertrykke 15 % af de svenske vælgeres stemme.
<SPEAKER ID="213" NAME="Formanden">
Hr. Lundgren! Jeg fratager Dem nu ordet. De har overskredet Deres taletid med mere end halvdelen. Jeg har noteret, hvad De har sagt. Jeg tror, det er klart for alle.
<SPEAKER ID="214" NAME="Nils Lundgren" AFFILIATION="IND/DEM">
- (EN) Fru formand! Kan jeg minde Dem om, at dette ikke ville være sket for hr. Schulz. Han ville ikke være blevet afbrudt af Dem. Det er den store forskel. Men De har bevist, hvad jeg mente - og mange tak for det.
<SPEAKER ID="215" NAME="Formanden">
- Hr. Lundgren! Jeg er sikker på, at De tager fejl. Deres indlæg vil blive opført i protokollen. Det ville helt sikkert også være hensigtsmæssigt, at Præsidiet drøfter dette spørgsmål om forskelsbehandling, som delvist er afhængig af den tid, vi har til rådighed.
