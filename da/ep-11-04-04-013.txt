<CHAPTER ID="013">
Arbejdsplan
<SPEAKER ID="027" NAME="Formanden">
Det endelige forslag til dagsorden for dette møde, som blev vedtaget på Formandskonferencens møde torsdag den 31. marts 2011 i henhold til forretningsordenens artikel 140, er omdelt. Følgende ændringsforslag er fremsat:
<P>
Tirsdag
<P>
Med hensyn til Fernandes-betænkningen om overslag over Parlamentets indtægter og udgifter for 2012 har Gruppen for Europæisk Frihed og Demokrati anmodet om, at afstemningen bliver udsat til mødeperioden i maj, så anmodningen går ud på at udsætte afstemningen. Fru Andreasen vil fremlægge anmodningen. Ordet er Deres, fru Andreasen.
<SPEAKER ID="028" NAME="Marta Andreasen" LANGUAGE="EN">
Hr. formand! Jeg rejser mig for at bede om udsættelse af afstemningen om Fernandes-betænkningen. Årsagerne er ligetil og vedrører primært afsnittet i betænkningen, der dækker Huset for Europæisk Historie. Budgetudvalget har givet modstridende og efter min mening vildledende tal for dette projekt. Et eksempel herpå er de stigende årlige driftsudgifter. De er i øjeblikket på 13,5 mio. EUR. Dette tal er langt over det, der oprindelig blev anført. Da jeg antydede, at omkostningerne ville blive 10 mio. EUR, anklagede en anonym embedsmand i Parlamentet mig for at lyve i pressen og sagde, at mine skøn var, citat, "overdrevne". Det er ikke en måde at behandle et parlamentsmedlem på.
<P>
Det værste af det hele er den klare interessekonflikt, der ligger i, at formanden for Budgetudvalget sidder i bestyrelsen for Huset for Europæisk Historie, selv om han ikke får løn. I intet andet parlament ville man tolerere en sådan interessekonflikt. Det er at gøre grin med udvalgsprocessen.
<P>
(Bifald)
<P>
Indtil disse problemer bliver løst, skal afstemningen om denne betænkning udsættes.
<SPEAKER ID="029" NAME="Francesco Enrico Speroni" AFFILIATION="EFD">
(IT) Hr. formand, mine damer og herrer! Jeg synes, denne udsættelse er passende. Det drejer sig om fire eller fem uger til simpelthen at undersøge en sag, der, som vi lige hørte, involverer udbetaling af millioner af euro fra europæiske skatteydere. Jeg opfordrer derfor til, at man stemmer for anmodningen.
<SPEAKER ID="030" NAME="Alain Lamassoure" AFFILIATION="PPE">
(FR) Hr. formand! Jeg vil gerne sige to ting. For det første har Budgetudvalget gjort sit arbejde og forberedt udkastet til overslag over Parlamentets budget for 2012, så det kan gennemgås, forhandles og sættes til afstemning af Parlamentet i overensstemmelse med vores procedurer og med det, vi gjorde sidste år. Grupperne har forskellige opfattelser. De vil kunne få sagt, hvad de vil.
<P>
For det andet kan jeg ikke lade fru Andreasen, som er helt inde i denne sag, sige, at der er en personlig interessekonflikt i at have mig, der er formand for Budgetudvalget, som medlem af bestyrelsen for Huset for Europæisk Historie.
<P>
Jeg sidder ikke i bestyrelsen i en personlig egenskab, jeg sidder der, fordi jeg er formand for Budgetudvalget, udpeget af Budgetudvalget til at repræsentere udvalget i bestyrelsen, ligesom formanden for Kultur- og Uddannelsesudvalget repræsenterer sit udvalg i den pågældende bestyrelse.
<P>
Hvis nogen skulle anfægte det, ville jeg naturligvis være parat til at opgive den rolle. Men man skal passe på ikke at blande tingene sammen, når man bruger ord som "interessekonflikt".
<P>
(Bifald)
<SPEAKER ID="031" NAME="Formanden">
Med hensyn til forhandlingen om det indre marked har Gruppen for Det Europæiske Folkeparti (Kristelige Demokrater) anmodet om, at det bliver muligt at fremsætte forslag til beslutninger på baggrund af forhandlingen om Kommissionens redegørelse om offentlige indkøb. Vi taler således om et forslag til en beslutning. Jeg vil bede en fra PPE-Gruppen om at fremlægge denne anmodning. Hvem vil gøre det?
<P>
(Parlamentet forkastede anmodningen)
<P>
Onsdag
<SPEAKER ID="032" NAME="Andreas Schwab" LANGUAGE="DE">
Hr. formand! Gruppen for Det Europæiske Folkeparti (Kristelige Demokrater) foreslår, at vi supplerer kommissær Barniers redegørelse om loven om offentlige indkøb og den fortsatte udvikling heraf i EU med en redegørelse fra Parlamentet. Det ville give sagen betydelig mere substans, og vi beder derfor om støtte hertil.
<SPEAKER ID="033" NAME="Evelyne Gebhardt" AFFILIATION="S&amp;D">
(DE) Hr. formand! Jeg støtter forslaget fra Gruppen for Det Europæiske Folkeparti (Kristelige Demokrater), da det giver rigtig god mening at drøfte det. Jeg vil bare gerne - i overensstemmelse med koordinatoren for Udvalget om det Indre Marked og Forbrugerbeskyttelse, hr. Schwab - bede om at vi ikke stemmer om beslutningen i denne uge, men venter med det indtil maj, fordi vi endnu ikke har haft tid til at drøfte det i grupperne. Så jeg vil sige "ja" til at sætte dette punkt på dagsordenen og "ja" til en beslutning, men jeg vil gerne have, at afstemningen om beslutningen kan vente indtil maj.
<SPEAKER ID="034" NAME="Formanden">
Gruppen Alliancen af Liberale og Demokrater for Europa har anmodet om, at der bliver afholdt en forhandling om Ai Weiwei i Kina, og at den bliver indføjet i de forhandlinger, der afholdes i henhold til forretningsordenens artikel 122 på torsdag eftermiddag i stedet for forhandlingen om Zimbabwe, som tidligere var sat på til det tidspunkt. Jeg vil gerne bede formanden for Gruppen, hr. Verhofstadt, om at tage ordet.
<P>
(Parlamentet vedtog anmodningen)
<P>
Torsdag
<SPEAKER ID="035" NAME="Guy Verhofstadt">
for ALDE-Gruppen. - (EN) Hr. formand! Ai Weiwei, der er den bedst kendte kinesiske kunstner og systemkritiker og altid har haft lejlighed til at tale frit, blev tilbageholdt i lufthavnen i Beijing i søndags og er tilsynelandende i fængsel. Jeg vil ikke kun benytte denne lejlighed til at protestere mod de kinesiske myndigheder. Jeg må også sige til Dem og til vores kolleger, at vi måske bør genoverveje vores deltagelse i det andet topmøde mellem Kina og EU næste måned i Beijing, hvis det er den retning, udviklingen går.
<P>
Det er nødvendigt for os at få en hastebeslutning om dette så hurtigt som muligt, således at vi kan øge presset på de kinesiske myndigheder for at løslade Ai Weiwei. Den første idé var at erstatte hastebeslutningen om Zimbabwe torsdag med en hastebeslutning om frihedsberøvelsen af Ai Weiwei, men efter et kort samråd, ser det ud til, at der måske er en bedre mulighed, nemlig at sætte Elfenbenskysten på dagsordenen på onsdag, så den plads, der frigøres torsdag, så kan bruges til denne hastebeslutning om Ai Weiwei. Jeg har hørt de forskellige politiske grupper her, og de er enige i denne måde at ændre dagsordenen på.
<SPEAKER ID="036" NAME="Hannes Swoboda" AFFILIATION="S&amp;D">
(DE) Hr. formand! Jeg vil gerne meget kort støtte dette. Da dagsordenen for onsdag eftermiddag er så stram, vil jeg bede om, at Rådet og Kommissionen gør deres redegørelser meget meget korte, og at de næstformænd, der beklæder formandsposten, sikrer, at talerne meget nøje overholder deres taletid. Ellers får vi kaos. Jeg beder om næstformændenes støtte hertil.
<SPEAKER ID="037" NAME="Formanden">
Vi tager diskussionen om Ai Weiwei og Kina torsdag eftermiddag, og diskussionen om Elfenbenskysten finder sted kl. ca. 20.00 onsdag.
<P>
(Parlamentet vedtog anmodningen)
<P>
Onsdag
<P>
Der er et andet forslag fra fru Gebhardt. Fru Gebhardt, vil De forklare Deres forslag endnu en gang.
<SPEAKER ID="038" NAME="Evelyne Gebhardt" AFFILIATION="S&amp;D">
(DE) Hr. formand! Jeg bad om, at afstemningen om beslutningen om offentlige indkøb blev udsat til maj, hvilket naturligvis betyder, at fristen for fremlæggelse af beslutninger og ændringsforslag også vil blive udsat i overensstemmelse hermed. De har endnu ikke givet os mulighed for at stemme om det.
<SPEAKER ID="039" NAME="Francesco Enrico Speroni" AFFILIATION="EFD">
(IT) Hr. formand, mine damer og herrer! På baggrund af emnet forekommer tiden til at fremsætte ændringsforslag tilstrækkelig, så jeg synes ikke, vi skal acceptere forslaget.
<SPEAKER ID="041" NAME="Sophia in 't Veld" AFFILIATION="ALDE">
(EN) Hr. formand! Jeg var ikke helt sikker på, under hvilket punkt jeg skulle tage dette op, men for to uger siden besluttede administrationen - efter en række cyberangreb - at lukke webmailen i en uge. Det er noget af en beslutning at forhindre folk i at få adgang til deres webmail i en uge. Det kræver en forklaring. Jeg vil gerne vide, om det var berettiget, om det kun var en sikkerhedsforanstaltning, og hvor sårbart vores system egentlig er.
<SPEAKER ID="042" NAME="Formanden">
Vi vil undersøge sagen, fru in 't Veld, og sende Dem oplysningerne.
