<CHAPTER ID="008-36">
36. Punktafgiftssatserne for alkohol og alkoholholdige drikkevarer (afstemning) 
<P>
Betænkning af Astrid Lulling
<P>
Før afstemningen
<SPEAKER ID="175" NAME="Astrid Lulling " AFFILIATION="PPE-DE">
ordfører. - (FR) Fru formand, mine damer og herrer! Jeg vil bede om Deres opmærksomhed vedrørende denne betænkning, bare et øjeblik, da proceduren er meget kompliceret.
<P>
Af klarhedshensyn vil jeg gøre det klart for alle, som ønsker at undgå en stigning i mindsteafgifterne på øl og spiritus, at de skal stemme mod alle ændringsforslag vedtaget i udvalget, undtagen et, som blev vedtaget i Økonomi- og Valutaudvalget med et lille flertal på 21 mod 19. Jeg beder Dem under alle omstændigheder uanset afstemningsresultatet om at afvise hele min betænkning og dermed bevare status quo i relation til afgifter på alkohol, indtil vi har fået Kommissionens rapport, da hr. Kovàcs ønsker at fremsætte forlag vedrørende hele afgiftspolitikken inden årets udgang.
<P>
Jeg vil gerne minde Dem om, hvad Winston Churchill engang sagde:
<P>
"Der er intet så godt som en god tekst".
<P>
(Bifald)
<P>
Jeg vil gerne tilføje, at der ikke findes noget værre end formålsløse afgiftsstigninger på det forkerte tidspunkt. Derfor beder jeg Dem følge mig med hensyn til denne afstemning - og under alle omstændigheder: stem nej til betænkningen!
<P>
(Bifald)
<SPEAKER ID="178" NAME="Formanden">
Tak, fru Lulling. Parlamentet er tydeligvis glad for Deres råd.
<SPEAKER ID="179" NAME="Pervenche Berès " AFFILIATION="PSE">
formand for Økonomi- og Valutaudvalget. - (FR) Fru formand! Parlamentet vil huske, at vi var nødt til at henvise denne tekst til fornyet udvalgsbehandling, fordi vores ordfører efter modstridende afstemninger opfordrede til at stemme imod.
<P>
Økonomi- og Valutaudvalget har udført et seriøst stykke arbejde, som naturligvis ikke svarer til ordførerens mening, og hun skulle sandsynligvis have trukket sit navn fra det endelige resultat. Resultatet blev ikke opnået med et smalt, usikkert flertal, men efter et meget grundigt arbejde med Kommissionen og med Rådet, som endte med et yderst fornuftigt forslag, som jeg håber, at Parlamentet kan støtte.
<P>
(Bifald)
