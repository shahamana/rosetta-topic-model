<CHAPTER ID="006-06">
6. Decharge 2008: EU's almindelige budget, Rådet (
<P>
Efter afstemningen:
<SPEAKER ID="118" NAME="Ryszard Czarnecki" LANGUAGE="PL">
Hr. formand! Man kan sige, at vi befinder os i en betydeligt bedre situation i forhold til sidste år, hvor vi først gav decharge i november. Denne gang har vi haft lejlighed til at gøre det et halvt år tidligere, men det bør klart understreges, at Parlamentet nu må overbevise Rådet om, at det for det første skal forelægge dokumenterne tidligere og for det andet forelægge fyldestgørende dokumentation for det relevante regnskabsår. Vi fik f.eks. dokumenter, der vedrørte det foregående år.
<P>
Det er min opfattelse, at denne situation, der er kendetegnet ved en vis krise i forbindelserne mellem Parlamentet og Rådet, understreger behovet for, at Europa-Parlamentet lægger større pres på Rådet for at få større gennemsigtighed i budgetudgifterne. Det er ganske enkelt nødvendigt især i lyset af Lissabontraktaten, som øger Parlamentets rolle.
