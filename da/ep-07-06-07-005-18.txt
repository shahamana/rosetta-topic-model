<CHAPTER ID="005-18">
18. Kunstneres sociale status (afstemning) 
<P>
Betænkning af Gibault
<P>
Før afstemningen
<SPEAKER ID="106" NAME="Claire Gibault " LANGUAGE="FR">
Hr. formand, mine damer og herrer! Jeg vil gerne sige, at det har været en stor fornøjelse for mig at udarbejde denne betænkning, og at jeg er mine kolleger og skyggeordførere taknemmelig. Denne betænkning blev enstemmigt vedtaget i Kultur- og Uddannelsesudvalget den 7. maj.
<P>
Jeg fremsætter i dag to nye ændringsforslag, som jeg har udarbejdet sammen med mine fremragende kolleger, som har været kulturministre. Jeg vil gerne understrege, at de foranstaltninger, som forslagene indeholder, først vil blive præsenteret for medlemsstaterne i deres endelige form, når vi har resultaterne af en undersøgelse, som jeg har anmodet om i min betænkning, og som vil blive betroet Kommissionen. I lyset af de oplysninger, som efterfølgende vil blive meddelt os, vil vi få mulighed for sammen at analyse fordelene og ulemperne ved disse foranstaltninger og træffe den mest passende løsning.
<P>
Jeg vil gerne sige, at jeg i går blev meget chokeret, da en lobbyist, som, jeg mener, er prætentiøs, vågnede op - selv om han havde haft min betænkning i to måneder - og tog sig den frihed at henvende sig til mine kolleger for at bede dem om at stemme imod disse to ændringsforslag. Jeg finder hans attitude helt uacceptabel, og jeg håber, at alle de, som har støttet mig i forbindelse med denne betænkning, ikke vil lade sig påvirke. Som jeg opfatter det, står vores ære som parlamentsmedlemmer på spil, og jeg håber, at I vil sætte jeres lid til den kunstner, som jeg er, og at I vil støtte de to ændringsforslag, som giver håb til europæiske kunstnere.
<P>
(Bifald)
<SPEAKER ID="107" NAME="Christopher Heaton-Harris" AFFILIATION="PPE-DE">
(EN) Hr. formand! Jeg er ikke blevet telefonisk kontaktet af lobbyisten, men jeg glæder mig over at stemme imod disse ændringsforslag, om end jeg undrer mig over, hvorfor vi har en Juridisk Tjeneste overhovedet. De to ændringsforslag, som min kollega stiller, overskrider i høj grad Parlamentets kompetence. De er helt sikkert ultra vires.
<P>
Jeg er sikker på, at det i henhold til de Corbett-reformer, som vi stemte om under den forrige valgperiode, er meningen, at vi skal foretage en eller anden form for konsekvensanalyse eller bruge vores sunde fornuft, når vi stiller ændringsforslag, som vi forsøger af få igennem Parlamentet. Det er tydeligvis ikke sket i dette tilfælde. Jeg mener f.eks. at der stilles forslag om et europæisk socialsikringskort i denne betænkning. Vi bør virkelig ikke tillade, at sådanne forslag vedtages af Parlamentet for indeværende.
