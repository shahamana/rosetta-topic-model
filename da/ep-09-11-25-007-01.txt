<CHAPTER ID="007-01">
1. Decharge 2007: Sektion II, Rådet (
<P>
Før afstemningen:
<SPEAKER ID="081" NAME="Nicole Sinclaire" AFFILIATION="EFD">
(EN) Hr. formand! Jeg har bedt om ordet i henhold til forretningsordenens artikel 173 og har en bemærkning til forretningsordenens artikel 2, hvoraf det fremgår, og jeg citerer, at "medlemmerne af Europa-Parlamentet udøver deres mandat frit". I forbindelse med forhandlingen her til formiddag om Rådets og Kommissionens redegørelser sagde De, hr. formand, at hr. Farages bemærkninger var uacceptable. Som nyt medlem af Parlamentet vil jeg med hensyn til artikel 2 gerne bede Dem præcisere, hvorvidt et medlem af Parlamentet frit kan udtrykke sin holdning uden censur.
<SPEAKER ID="082" NAME="Formanden">
Jeg vil holde et møde med hr. Farage, og så vil vi få os en venskabelig snak om det. Det er mit forslag.
<SPEAKER ID="083" NAME="Martin Schulz" AFFILIATION="S&amp;D">
(DE) Hr. formand! Jeg deltog også i formiddagens forhandling, og jeg havde ikke det indtryk, at De var uretfærdig eller på nogen måde misbrugte Deres embede. Tværtimod ...
<P>
(Tumult)
<P>
Jeg ville sige, at De tværtimod lyttede med stor tålmodighed og respekt, mens formanden for denne såkaldte gruppe demonstrerede for os, at han er en professionel bagvasker. Det var sandheden om hr. Farages tale.
<P>
(Bifald)
<SPEAKER ID="084" NAME="Søren Bo Søndergaard" LANGUAGE="EN">
Hr. formand! Jeg vil gerne anmode om en afstemning ved navneopråb om Rådets budget for 2007. Jeg mener, at det er vigtigt, at Rådet kan se Parlamentets brede opbakning til vores krav til Rådet om i højere grad at samarbejde med Parlamentet og dets kompetente udvalg i forbindelse med den næste dechargeprocedure.
