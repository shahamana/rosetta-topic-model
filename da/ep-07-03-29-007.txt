<CHAPTER ID="007">
Valgs prøvelse for de nye medlemmer af Europa-Parlamentet
<SPEAKER ID="065" NAME="Giuseppe Gargani" AFFILIATION="PPE-DE">
(IT) Hr. formand, mine damer og herrer! Lad mig indlede med at sige, at Retsudvalget på møderne den 26.-27. februar og den 19.-20. marts foretog valgs prøvelse for 56 medlemmer, hvis navne fremgår af bilaget til protokollen. Som følge af det store antal sager og Parlamentets begrænsede tid fandt vi det hensigtsmæssigt, at formanden for Retsudvalget forelagde en mundtlig redegørelse.
<P>
Proceduren for valgs prøvelse finder anvendelse på de 18 medlemmer, som Bulgarien har udpeget, og de 35 medlemmer, som Rumænien har udpeget. Ud over disse nye medlemmer er der yderligere tre udpeget af de kompetente nationale myndigheder, som skal erstatte andre, der er trådt ud af Parlamentet. Retsudvalget har derfor godkendt i alt 56 mandater.
<P>
Det er mig naturligvis en særlig glæde at kunne sige, at alle de pågældende medlemmers mandat er gyldigt, og jeg tror, at ikke bare formanden for Retsudvalget, men hele Parlamentet glæder sig over, at medlemmerne fra de nye medlemsstater indtræder i Europa-Parlamentet.
<P>
(Parlamentet godkendte valget af medlemmerne)
