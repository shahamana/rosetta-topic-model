<CHAPTER ID="004-15">
15. Punktafgiftsstruktur og -satser for forarbejdet tobak (
<P>
- Før afstemningen
<SPEAKER ID="118" NAME="Zsolt László Becsey">
ordfører. - (HU) Hr. formand! Jeg bad om ordet for at gøre dagens afstemning mindre kedelig, fordi det er et spørgsmål, som vi ikke kunne forhandle om i plenum. Jeg vil ganske kort fortælle medlemmerne, at vi står ved afslutningen af en meget lang forhandling. Det drejer sig om et meget følsomt emne, og jeg vil gerne undgå, at det lider samme skæbne som alkoholspørgsmålet, som Parlamentet ikke nåede frem til en udtalelse om.
<P>
I dette tilfælde overvejer vi en prisstigning blandt andet ud fra en helbredssynsvinkel, men vi kan ikke være så fanatiske, at vi indfører en prisstigning, som visse medlemsstater simpelthen ikke kan bære, eller som ville øge smugleriet, især i medlemsstater ude i periferien.
<P>
Jeg vil derfor bede alle om at stemme ansvarligt og overveje en moderat, men afgjort prisstigning over minimumsniveauet. Jeg vil desuden bede medlemmerne følge mit forslag til afstemning i denne sag, som efter indgåelse af kompromis blev vedtaget i Økonomi- og Valutaudvalget. Endelig vil jeg bede mine kolleger optræde ansvarligt og på en sådan måde, at vi med stort flertal kan afgive udtalelse til Rådet om dette meget omstridte spørgsmål.
