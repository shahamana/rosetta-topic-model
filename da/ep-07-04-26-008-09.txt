<CHAPTER ID="008-09">
9. Årsberetning om menneskerettigheder 2006 (afstemning) 
<P>
Betænkning af Coveney
<P>
Før afstemningen om ændringsforslag 19
<SPEAKER ID="066" NAME="Sarah Ludford" AFFILIATION="ALDE">
(EN) Hr. formand! Jeg vil gerne stille et mundtligt ændringsforslag til ændringsforslag 19, således at anden halvdel af punktet indeholder ordene "henstiller indtrængende til en udvidelse af den midlertidige internationale mekanisme, og", hvorefter punktet fortsættes med "henstiller indtrængende til Rådet og Kommissionen om nøje at overvåge, om der sker ændringer i forholdene" osv. Med dette mundtlige ændringsforslag vil der blot blive tilføjet nogle ord fra det oprindelige punkt 28 til teksten i ændringsforslag 19.
<SPEAKER ID="067" NAME="Simon Coveney " LANGUAGE="EN">
Hr. formand! Som ordfører har jeg ikke nogen indvendinger mod denne tilføjelse til ordlyden.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 94
<SPEAKER ID="069" NAME="Simon Coveney " LANGUAGE="EN">
Hr. formand! Af hensyn til præcision og opdatering af fakta, hvad angår punkt 94, foreslår jeg under vores mundtlige ændringsforslag, at der tilføjes disse ord: "glæder sig over støttens genoptagelse fra februar 2007".
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 13
<SPEAKER ID="071" NAME="Sarah Ludford" AFFILIATION="ALDE">
(EN) Hr. formand! Jeg lover, at dette er sidste gang. Jeg vil gerne foreslå en lille og effektiv ændring i ændringsforslag 13, således at der kommer til at stå: "opfordrer sine udvalg til at træffe enhver rimelig foranstaltning til at respektere ligelig fordeling mellem kønnene".
<P>
Det vil kunne få ALDE-Gruppen til at stemme for dette ændringsforslag. Ellers vil vi være nødt til at afholde os fra at deltage i afstemningen, fordi den oprindelige tekst er for forskriftsmæssig. Jeg håber, at dette mundtlige ændringsforslag kan accepteres, og at det måske endda kan få ordføreren til at acceptere ændringsforslaget.
<SPEAKER ID="072" NAME="Simon Coveney " LANGUAGE="EN">
Hr. formand! Som det er PPE-DE-Gruppens medlemmer bekendt, anbefalede jeg at forkaste dette ændringsforslag, fordi jeg mente, at det var for forskriftsmæssigt. På baggrund af det mundtlige ændringsforslag kan jeg som ordfører imidlertid acceptere ændringsforslaget i sin helhed.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 150
<SPEAKER ID="074" NAME="Józef Pinior" AFFILIATION="PSE">
(EN) Hr. formand! Jeg foreslår, at ordet "glæder sig over" erstattes med ordet "bemærker" i punkt 150. Resten af sætningen skulle så forblive uændret.
<P>
(Parlamentet forkastede det mundtlige ændringsforslag)
