<CHAPTER ID="014">
Arbejdsplan
<SPEAKER ID="023" NAME="Formanden">
Det endelige forslag til dagsorden som opstillet af Formandskonferencen på mødet torsdag den 9. november 2006 i overensstemmelse med forretningsordenens artikel 130 og 131 er omdelt. Der er foreslået følgende ændringer:
<P>
Vedrørende mandag:
<P>
Jeg har modtaget en anmodning fra Den Socialdemokratiske Gruppe om at udskyde forhandlingen om fru Bachelot-Marquins betænkning om forslag til Europa-Parlamentets og Rådets forordning om oprettelse af Den Europæiske Fond for Tilpasningen til Globaliseringen.
<P>
Er der nogen, der ønsker at uddybe Den Socialdemokratiske Gruppes anmodning?
<SPEAKER ID="024" NAME="Jean Louis Cottigny" AFFILIATION="PSE">
(FR) Hr. formand! Den Socialdemokratiske Gruppe anmoder om udsættelse af fru Bachelots betænkning om Den Europæiske Fond for Tilpasning til Globaliseringen.
<P>
Eftersom Coreper og det finske formandskab ikke blev færdige med deres endelige version af forordningen før fredag den 10. november, modtog vi den først sidst på eftermiddagen. Derfor - selv om vi arbejdede sammen med ordføreren i hele sidste uge under de uformelle møder med Rådet og Kommissionen - var det umuligt for os at drøfte betænkningen foreløbigt i gruppen, idet vi kun havde fra fredag aften og til i dag. Vi beder således om, at både forhandlingen og afstemningen udsættes til anden mødeperiode i november, så vi får mulighed for at fortsætte vores behandling af Rådets forslag.
<SPEAKER ID="025" NAME="Roselyne Bachelot-Narquin " LANGUAGE="FR">
Hr. formand! Jeg taler også på vegne af PPE-DE-Gruppen. Jeg vil gerne give udtryk for vores støtte til Jean-Louis Cottigny og anmode om, at afstemningen og forhandlingen udsættes.
<P>
Som min kollega lige har sagt, fik vi nemlig først de sidste oplysninger om Rådets holdning for et par timer siden. Det hidtidige forløb viser, at der er meget stor lighed mellem Rådets holdning og Parlamentets holdning, som de to kompetente udvalg har givet udtryk for, nemlig Udvalget om Beskæftigelse og Sociale Anliggender og Budgetudvalget. Det er ikke sikkert, men på dette grundlag kunne vi måske nå til enighed under førstebehandlingen, så vi kunne gøre fonden operativ fra starten af næste år, sådan som næsten alle parlamentsmedlemmerne formodentlig ønsker. Derfor støtter jeg Jean-Louis Cottignys holdning.
<P>
(Parlamentet vedtog forslaget)
<P>
(Parlamentet fastsatte arbejdsplanen)
<P>

<SPEAKER ID="027" NAME="Jens-Peter Bonde" AFFILIATION="IND/DEM">
(EN) Hr. formand! Den foreslåede forfatning blev godkendt med 500 stemmer mod 137 og bekræftet af 382 stemmer mod 125, så modstanderne har nu vundet én af fire afstemninger her i Parlamentet, men når vi er repræsenteret på møder i udlandet med de nationale parlamenter, er det kun 1-14. "Nejsiden" fik ikke lov til at være til stede i Berlin, London eller Paris. Nu har Parlamentet udsendt i alt 58 repræsentanter - 54 fra "jasiden" og kun fire fra "nejsiden". På 7 af de 11 møder var "nejsiden" ikke til stede.
<P>
I torsdags godkendte Formandskonferencen denne forskelsbehandling af dem af os, der er imod forfatningen. Det er et udmærket eksempel på, hvor dårligt D'Hondt-systemet fungerer i forhold til minoriteter i de store grupper. Nogle af os har oprettet et Fair Chair-reformprogram. Vi kræver Fair Chair i stedet for en kroning og en retfærdig repræsentation i stedet for forskelsbehandling af små grupper og minoriteter.
<P>
Vi præsenterer vores platform på en pressekonference i morgen kl. 14.00 i presserummet. Hr. formand! De er velkommen til at deltage.
<SPEAKER ID="028" NAME="Formanden">
Hr. Bonde, som De ved, har Formandskonferencen allerede taget hensyn til Deres forslag og har bekræftet, at sammensætningen af de enkelte udvalgs delegationer påhviler det enkelte udvalgs medlemmer, hvorfor det er udvalget, der skal træffe afgørelse om den ønskede repræsentation.
<P>
Deres indlæg i dag - og det bør alle medlemmerne vide - finder sted, efter at Formandskonferencen allerede har undersøgt Deres spørgsmål og truffet afgørelse herom.
