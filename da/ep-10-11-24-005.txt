<CHAPTER ID="005">
Velkomst
<SPEAKER ID="050" NAME="Formanden">
Mine damer og herrer! Jeg vil gerne sige velkommen til delegationen fra EØS-EFTA-parlamenterne, dvs. vores kolleger fra Island, Liechtenstein og Norge samt observatørerne fra den schweiziske forbundsforsamling, der alle sidder i den officielle tilhørerloge.
<P>
Det er mig en fornøjelse at byde denne delegation velkommen i Europa-Parlamentet i Strasbourg, hvor den vil deltage i Det Blandede EØS-parlamentarikerudvalgs 35. møde i dag og i morgen. Forhåbentlig bliver Det Blandede EØS-parlamentarikerudvalgs veletablerede arbejde i denne uge produktivt, og forhåbentlig vil det medvirke til et forbedret parlamentarisk samarbejde og til at sikre et demokratisk parlamentarisk tilsyn inden for EØS.
