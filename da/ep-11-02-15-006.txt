<CHAPTER ID="006">
Berigtigelse: se protokollen.
<SPEAKER ID="126" NAME="Philip Bradbourn" AFFILIATION="ECR">
(EN) Fru formand! Jeg håber, jeg kan trænge igennem larmen. Kan De sige mig, hvornår man her i Parlamentet vil gøre noget for at forhindre, at medlemmerne hele tiden må løbe spidsrod mellem elevatoren fra deres kontor og mødesalen, hvor vi antastes - af lobbyister, assistenter og andre - som prøver på at tvinge bunker af papir i vores hænder, når vi er på vej ind for at stemme? Dette her begynder efterhånden at ligne en studenterforening på et universitet mere end et parlament, og jeg håber, De vil gøre noget for at sætte en stopper for det.
<SPEAKER ID="127" NAME="Formanden">
Tak for forslaget, hr. Bradbourn! Vi vil give Deres bemærkninger videre til kvæstorerne, så de eventuelt kan træffe de nødvendige forholdsregler.
