<CHAPTER ID="013">
Stemmeforklaringer
<SPEAKER ID="260" NAME="Laima Liucija Andrikien" AFFILIATION="PPE-DE">
(EN) Hr. formand! Da jeg talte under diskussionen om Galina Kozlova-sagen, udtrykte jeg taknemmelighed over for vores kolleger fra PPE-DE-Gruppen, hr. Kelam, hr. Landsbergis og hr. Tannock for at have taget initiativet til beslutningen. Jeg erfarede senere, at det oprindelige initiativ kom fra vores estiske kollega hr. Savi fra ALDE-Gruppen. Jeg vil derfor udtrykke min respekt og taknemmelighed over for ham.
<SPEAKER ID="261" NAME="Marcin Libicki" AFFILIATION="UEN">
(PL) Hr. formand! Vedrørende Nigeria stemte jeg for beslutningen fra Gruppen for Det Europæiske Folkeparti (Kristelige Demokrater) og De Europæiske Demokrater. Jeg synes ikke, at det er en god beslutning, men hvis vi vedtager den fælles beslutning fra venstrefløjen, vil det efter min mening i højere grad bringe Parlamentet i vanry. Jeg tror, at beslutningen fra Gruppen for Det Europæiske Folkeparti er en bedre fremgangsmåde.
<SPEAKER ID="262" NAME="Formanden">
Jeg minder Dem om, at der ikke er stemmeforklaringer til uopsættelige spørgsmål af væsentlig betydning.
<SPEAKER ID="263" NAME="Zbigniew Zaleski" AFFILIATION="PPE-DE">
(FR) Hr. formand! Jeg har en kort tilføjelse til det, hr. Libicki sagde, nemlig at forslaget fra Gruppen for Det Europæiske Folkeparti (Kristelige Demokrater) og De Europæiske Demokrater ikke var resultatet af et kompromis.
<SPEAKER ID="264" NAME="Formanden">
Stemmeforklaringerne er afsluttet.
<P>
Før jeg hæver mødet, har jeg yderligere et par meddelelser.
