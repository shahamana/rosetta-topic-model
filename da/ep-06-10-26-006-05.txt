<CHAPTER ID="006-05">
5. 50-året for opstanden i Ungarn (afstemning) 
<P>
Før afstemningen om betragtning J:
<SPEAKER ID="076" NAME="Michael Cramer" AFFILIATION="Verts/ALE">
(DE) Hr. formand, mine damer og herrer! Selv om den foreliggende beslutning trækker paralleller til den ungarske opstand og andre modstandskampe i Østeuropa, er der ikke refereret til opstanden i DDR den 17. juni 1953, hvor der blev strejket og demonstreret i mere end 700 byer og kommuner, begivenheder, som blev slået ned af sovjetiske panservogne. Derfor vil jeg gerne tilføje følgende i betragtning J:
<P>
Hr. formand! "idet vi anerkender den historiske og politiske forbindelse mellem opstanden i Ungarn i oktober 1956 og forskellige andre former for modstand og modstandsbevægelser, som f.eks. massedemonstrationerne i Østtyskland i juni 1953, demonstrationerne i Poznań i Polen i juni 1956, Foråret i Prag i 1968, Solidaritetsbevægelsens fødsel i Polen i 1980 og demokratibevægelser i det tidligere USSR, særligt blandt de baltiske folkeslag;"
<P>
(Bifald)
<P>
(Parlamentet vedtog det mundtlige ændringsforslag)
