<CHAPTER ID="006-05">
5. Tillægsprotokol til overenskomsten om samarbejde om beskyttelse af det nordøstlige Atlanterhavs kyster og vande mod forurening (
<P>
Før afstemningen:
<SPEAKER ID="101" NAME="Anna Rosbach">
ordfører. - (DA) Fru formand! Jeg har bedt om ordet, da tidsrammen for denne vigtige tillægsprotokol ikke har givet mulighed for debat - hverken i udvalget eller i plenarsalen. Emnet, vi i dag står med en tillægsprotokol til, gør det muligt for EU-landene at føre en fælles kamp om forurening af Atlanterhavet. Aftalen udgør en del af et netværk af regionale havaftaler, som EU har indgået med en række enkelte medlemsstater og nabotredjelande. Hver af disse aftaler omfatter forskellige dele af havet rundt om EU-landene og sigter imod individuel og/eller kollektiv indgriben fra overenskomstparterne side i tilfælde af forurening eller trussel om forurening af havene eller kysterne. Jeg vil ikke skjule, at det er mit store håb, at denne tillægsprotokol vil gøre det muligt at bekæmpe en lang række former for forurening af Atlanterhavet. Det er nemlig samtidig en protokol, der har været alt for længe undervejs. Tyve år har det taget på grund af divergenser mellem Marokko og Spanien om Vestsahara. Det er tyve tabte år. De år får havmiljøet ikke tilbage, men det understreger blot vigtigheden af, at vi ikke her i huset må forlænge processen yderligere. Jeg håber derfor på, at der (ligesom da vi behandlede sagen i udvalget) vil være en bred opbakning blandt medlemmerne her i salen og takker mange gange for jeres støtte.
