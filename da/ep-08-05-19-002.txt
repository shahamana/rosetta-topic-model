<CHAPTER ID="002">
Erklæring fra formanden
<SPEAKER ID="006" NAME="Formanden">
Mine damer og herrer! Onsdag i sidste uge, den 14. maj 2008, forøvede terrororganisationen ETA et nyt attentat i Spanien. En politibetjent ved Guardia Civil, Juan Manuel Piñuel Villalón, blev dræbt af en bilbombe foran politikasernen i Legutiano i provinsen Álava. Europa-Parlamentet fordømmer dette afskyelige drab på det skarpeste og også den afskyelige handling, som kvæstede flere andre politibetjente.
<P>
På hele Parlamentets vegne vil jeg gerne give udtryk for vores dybe sorg og oprigtige medfølelse med offerets pårørende. Jeg vil også gerne erklære vores solidaritet med det spanske folk og dets myndigheder, demokratiske institutioner og sikkerhedsstyrker.
<P>
Jeg vil nu bede Dem om at mindes den dræbte politibetjent med et minuts stilhed.
<P>
(Parlamentet iagttog stående et minuts stilhed)
