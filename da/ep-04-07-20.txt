<CHAPTER ID="1">
<SPEAKER ID="1" LANGUAGE="" NAME="" AFFILIATION="Aldersformand">
<SPEAKER ID="2" LANGUAGE="" NAME="Formanden." AFFILIATION="">
<P>
   - I overensstemmelse med akten om almindelige direkte valg af repræsentanterne i Europa-Parlamentet erklærer jeg det første møde i Europa-Parlamentet efter valget for åbent. 
<SPEAKER ID="3" LANGUAGE="" NAME="Formanden." AFFILIATION="Bifald">
<P>
   - Som følge af denne direkte afstemning og på trods af dens begrænsninger, som vi må have forståelse for, får vi nu for første gang en union af befolkninger og regeringer, der er baseret på demokrati og rettigheder og ikke på det ene lands dominans af de andre, sådan som det har været tilfældet flere gange i vores kontinents historie.
<P>
Samtidig bliver Europa-Parlamentets rolle mere betydningsfuld, hvilket skyldes de positive erfaringer i de forløbne år og bestemmelserne i den nye forfatning, som nu er ved at blive ratificeret, og grænserne er blevet udvidet og omfatter nu 25 lande. Jeg vil navnlig gerne byde Cypern, Estland, Letland, Litauen, Malta, Polen, Den Tjekkiske Republik, Den Slovakiske Republik, Slovenien og Ungarn velkommen.
<P>
Grænserne er blevet udvidet og omfatter 25 lande, og også grænserne for Europa-Parlamentets arbejde bliver udvidet, for arbejdet i et Europa, der startede som Kul- og Stålfællesskabet og Atomenergifællesskabet, som herefter blev til fællesmarkedet og fik en fælles valuta for at fremme det økonomiske og handelsmæssige samarbejde, og som nu med Lissabon-strategiens gennemførelse og den europæiske forfatnings forpligtelser belaver sig på at blive arbejdets, solidaritetens, den sociale retfærdigheds, imødekommenhedens og integrationens Europa eller kort sagt menneskenes og borgernes Europa. Et Europa, som tager hensyn til sin omverden, som tager hensyn til andre befolkningers lidelser og ønsker i alle lande, og som ikke mindst ønsker fred og stræber efter individets og fællesskabets sikkerhed.(1)
<SPEAKER ID="4" LANGUAGE="" NAME="" AFFILIATION="Parlamentets sammensætning - Valgs prøvelse - De politiske gruppers sammensætning:"/>
<SPEAKER ID="5" LANGUAGE="" NAME="Formanden." AFFILIATION="(Formanden udtog stemmetællerne ved lodtrækning)">
<P>
   - Jeg har i overensstemmelse med forretningsordenens bestemmelser modtaget følgende kandidaturer til posten som formand for Europa-Parlamentet:
<P>
Josep Borrell Fontelles
<P>
Bronislav Geremek
<P>
Francis Wurtz
<P>
Kandidaterne har meddelt mig, at de accepterer deres respektive kandidaturer. I henhold til forretningsordenens artikel 13, stk. 1, skal en kandidat have opnået absolut flertal af de afgivne stemmer for at blive valgt. Blanke eller ugyldige stemmesedler betragtes ikke som afgivne stemmer ved optællingen.
<P>
Følgende parlamentsmedlemmer er blevet udtaget som stemmetællere:
<P>
Patrick Louis
<P>
István Palfi
<P>
Justas Vincas Paleckis
<P>
Josu Ortuondo Larrea
<P>
Janusz Onyszkiewicz
<P>
Marie Panayotopoulos-Cassiotou
<P>
Marco Pannella
<P>
Lapo Pistelli
<P>
Før valget vil jeg give ordet til hver af de tre kandidater, som vil holde en tale, der ifølge bestemmelserne højst må vare fem minutter. 
<SPEAKER ID="6" LANGUAGE="ES" NAME="Borrell Fontelles (PSE )." AFFILIATION="també soc català">
<P>
   - Hr. formand, jeg vil gerne byde alle parlamentsmedlemmerne og navnlig de andre kandidater hjerteligt velkommen. Jeg hører til den generation af spaniere, som med Europa i horisonten spillede en hovedrolle i overgangen til demokrati, og som i en meget ung alder påtog sig et stort politisk ansvar. Jeg har været byrådsmedlem og fagforeningsrepræsentant, parlamentsmedlem i 18 år, formand for udvalget om europæiske anliggender i fem år og minister i 12 år, hvorefter jeg var kandidat til premierministerposten. Jeg har ligeledes været medlem af konventet, og i 10 år i træk har jeg repræsenteret mit land i Rådets forskellige formationer. Her tabte jeg kampe, som senere blev vundet i Parlamentet, der er tættere på borgerne.
<P>
Jeg kan sige, at jeg har en solid viden om EU-institutionernes funktion, men for mig er Europa mere end et politisk eksperiment - det er et afgørende projekt. Jeg er lige så europæisk, som jeg er spansk, og jeg er også katalansk - - men jeg hører hverken til det gamle eller det nye Europa. Jeg er ganske enkelt en europæer, der siger nej til betegnelser, som får vores splittelse til at vare ved. Vi har alle været nye medlemmer af EU på et tidspunkt, og lige fra Vilnius til Lissabon eller fra Edinburgh til Athen hører vi alle med til det samme Europa.
<P>
Genforeningen sætter punktum for den tragiske arv efter Hitler og Stalin, men der er stadig meget, som vi skal gøre for konkret at gennemføre den. Den vil sætte vores solidaritet på prøve og kræve, at vi respekterer de mest forskellige meninger. Som formand for Europa-Parlamentet vil jeg sikre, at den fungerer korrekt inden for en mere kompleks sproglig sammenhæng.
<P>
Mine damer og herrer, vi skal fjerne de gråzoner, som går ud over Parlamentets ry. Vi har brug for en statut, så alle landenes medlemmer kan udføre deres opgaver med samme gennemsigtighed, værdighed og effektivitet. Jeg vil derfor starte med at være krævende i vores forbindelser med Rådet. Mine damer og herrer, i løbet af de næste par år vil Parlamentet stå ved et historisk vendepunkt. Dette punkt har vi nået ved at følge et succesfuldt forløb. Tidligere fjender gennem flere hundrede år er nu verdens mest samarbejdsvillige naboer, men det europæiske projekt lider i dag under et tredobbelt problem med størrelse, effektivitet og legitimitet, som forfatningen - som jeg har bidraget til - er vores bedste løsning på. Uden den ville vi i meget lang tid ikke være andet et stort marked. Og hvis Europa opgiver sine politiske ambitioner, vil verden lide under den destruktive konfrontation mellem materialisme på den ene side og fundamentalisme på den anden side.
<P>
Jeg vil derfor opfordre alle parlamentsmedlemmerne til at deltage i den vigtige opgave, som det er at ratificere forfatningen. Det bliver et stort øjeblik for Europa-Parlamentet, idet vi skal fortælle europæerne om Europa og overbevise dem om, at vores projekt er et levende projekt, der har sjæl, selv om det er uundgåeligt, at projektet er komplekst, hvilket har indvirkning på de spørgsmål, der berører dem mest, f.eks. beskæftigelse, sikkerhed, terrorisme og indvandring, som er spørgsmål, der ikke kan løses uden europæisk integration.
<P>
Vi skal give de borgere, vi repræsenterer, et billede af Parlamentets holdning og gøre vores budskab forståeligt. I et Europa med en ledighedsprocent på 9 % og 50 millioner fattige er vi nødt til at overbevise borgerne om den betydning, som fællesskabspolitikkerne, Lissabon-strategien og Göteborgs miljødimension har for samhørigheden og konkurrenceevnen, der efter vores mening snarere supplerer hinanden end er i modstrid med hinanden.
<P>
Mine damer og herrer, vi ønsker alle en parlamentsformand, der er tæt på os og står til rådighed, men formandens rolle er ikke at være en regeringschef, som gennemfører et partipolitisk progam. En formand skal have solid opbakning og strategisk fremme den institution, han repræsenterer. Jeg er meget opmærksom på dette. Hvis jeg bliver valgt, vil jeg repræsentere Parlamentets mangfoldighed og kraftigt fremme dets rolle i forhold til de andre EU-institutioner.
<P>
Jeg vil slutte med et optimistisk budskab. Europa er et langsigtet projekt, som bliver gennemført hen ad vejen. De kriser, der venter os, bliver ikke alvorligere end dem, vi allerede har overvundet. Vi må og skal mobilisere Europas befolkninger til at skrive et nyt kapitel i vores historie, hvor freden hersker, og derfor beder jeg Dem om at stemme for mit kandidatur til posten som formand for Europa-Parlamentet. Mange tak.
<SPEAKER ID="7" LANGUAGE="PL" NAME="Geremek (ALDE )." AFFILIATION="(Bifald)">
<P>
   - Hr. formand, mine damer og herrer, De kender alle mit hjemlands historie. Det spillede en hovedrolle i alle de dramatiske begivenheder i det 20. århundrede. Mit land Polen var også det sted, hvor oprøret mod totalitarianismen fandt sted, et oprør, som muliggjorde Europas genforening. Som et resultat heraf er Parlamentet nu en af institutionerne i et Europa, der rykker tættere sammen. Jeg kommer fra Centraleuropa. Polen og alle de andre lande i dette område havde en fælles skæbne. Vores frihed og uafhængighed var dagligt truet, og vi var bekymrede for fremtiden. Ikke desto mindre vandt vi til sidst. Vi er nu frie og uafhængige nationer. Det er på den baggrund, at jeg står her foran Dem i dag.
<P>
Mine damer og herrer, jeg er sikker på, at De kender min fortid, og at De ved, hvordan jeg nåede dertil, hvor jeg er i dag. Jeg har venner i hele det brede spektrum af politiske grupper, som er repræsenteret her i Parlamentet. Med dette in mente vil jeg komme med følgende udtalelse. Det var yderst heldigt for Europa, at vi ikke blev overladt til os selv i vores kamp for frihed. Vi kunne regne med støtte fra alle dem, som med hjerte og sjæl troede på, at Europa skulle være frit. Som De sikkert husker, sagde Martin Luther King, at det er umuligt at gå ind i politik, hvis ikke man først har en drøm.
<P>
Som jeg står her foran Dem i dag, har jeg også en drøm. Min drøm er et solidarisk Europa. Det var i øvrigt takket være Polen, at ordet "solidaritet" blev en del af vores politiske ordforråd. Som jeg sagde, har jeg en drøm om et solidarisk og retfærdigt Europa. Parlamentet er en institution, der kan skabe et sådant Europa. Efter at have beskrevet, hvordan jeg er nået dertil, hvor jeg er i dag, vil jeg nu forklare, hvor jeg gerne vil hen, og hvorfor jeg i dag opstiller som kandidat til posten som formand for Europa-Parlamentet.
<P>
Jeg har ambitioner om at tjene et Europa, der hele tiden bliver mere forenet. Jeg håber på at kunne tjene det som en repræsentant for det Europa, der mod sin vilje blev holdt adskilt fra resten af Europa i et halvt århundrede. Jeg håber også på at kunne tjene det som en repræsentant for et Europa, der nyder godt af et af det 20. århundredes største resultater, nemlig EU's oprettelse.
<P>
Jeg har ligeledes ambitioner om, at Parlamentet skal være et debatforum. Der er EU-entusiaster, EU-skeptikere og EU-realister her i Parlamentet på samme måde, som der er i samfundene rundt omkring i Europa. Alligevel håber jeg, at Parlamentet bliver forum for en strategisk debat om Europas fremtid. Det er vigtigt for Parlamentet, at det opfylder sin politiske rolle og er i stand til at skabe enighed blandt politiske grupper med forskellige programmer. Disse grupper konkurrerede mod hinanden ved valget, men nu er tiden inde til, at de samler deres kræfter her i Parlamentet for at skabe et forenet Europa.
<P>
Tillad mig endnu en gang at understrege, at det er min målsætning, at Parlamentet bliver forum for en strategisk debat. Jeg stoler på, at det ligesom EU selv bliver et fællesskab af nationer og borgere, for Europas storhed er nationernes fortjeneste. Vi er nødt til at lære at leve sammen, hvis vi skal opfylde vores rolle.
<P>
Endelig ønsker jeg at blive formand for en fin og stor EU-institution. EU er et af de største demokratier i verden. Parlamentet er selv i stand til at være en fri og demokratisk institution. Mine damer og herrer, jeg står her foran Dem og beder Dem om at have tillid til mig og give mig Deres stemme. Hvis De gør det, bliver det så afgjort en stemme for Europa!
<SPEAKER ID="8" LANGUAGE="FR" NAME="Wurtz (GUE/NGL )." AFFILIATION="(Bifald fra venstre)">
<P>
   - Hr. formand, kære kolleger, valg af Europa-Parlamentets formand er vores første politiske handling i den nye valgperiode. Hvilket klart og enigt signal skal vi ved denne lejlighed sende til vores medborgere?
<P>
Det er et vigtigt spørgsmål i forhold til, hvor forvirrende for ikke at sige suspekt de europæiske institutioners image er blevet for vores offentligheder, og det med god grund. For hvordan skal man finde hoved og hale i dem, når stemmer fra såvel venstre som højre i alle disse år systematisk har blandet sig for at administrere den økonomiske liberale model, eller når hr. Blair og hr. Aznar såvel som deres tilhængere blandt os har forenet deres bestræbelser på at støtte George W. Bush i hans krigseventyr.
<P>
Øjeblikket er inde, som mange af os har sagt i løbet af den nyligt overståede valgkampagne, til at gøre op med disse forplumrede identiteter og skabe klarhed og forståelse omkring de kløfter, der adskiller de progressive kræfter fra de konservative.
<P>
Mit kandidatur har ikke anden målsætning end at være tro mod denne forpligtelse. Det giver alle parlamentsmedlemmer på venstrefløjen mulighed for ved første runde af dette yderst symbolske valg at udtrykke deres uenighed i naturstridige aftaler, hvad enten de er traditionelle som de aftaler, der knytter PSE-Gruppen og PPE-DE-Gruppen sammen, eller de mere uventede, men ikke mindre skadelige aftaler som dem, der for øjeblikket forener Gruppen De Grønne med De Liberale.
<P>
I anden runde, hvis der bliver en anden runde, vil min gruppe for det store flertals vedkommende indtage en holdning i overensstemmelse med talemåden: i første runde vælger man, i anden runde fravælger man.
<P>
Vi anerkender, at hr. Geremek er en fremragende europæisk intellektuel, og vi anerkender, at han har spillet en betydningsfuld rolle som politisk aktør i en periode, der har været altafgørende for Europas historie, men vi vil ikke kunne støtte hans kandidatur, hverken hvad angår hans meget ortodokse valg på det økonomiske og det sociale område - valg, som i vores øjne er centrale for den kulde, som vores medborgere har givet udtryk for ved det seneste valg, både i de gamle medlemslande og endnu mere i de nye - eller hvad angår hans holdninger i det for os symbolske spørgsmål om krigen i Irak.
<P>
Jeg gør opmærksom på, at hr. Geremek, som har for vane at stå inde for sine tanker - jeg er derfor ikke beklemt ved at nævne det - er gået ind i tankegangen fra De 10's manifest fra Vilnius, mens Europa-Parlamentets venstrefløj for sit vedkommende støtter den offentlige opinion, som - i modsætning til i Madrid - i Warszawa for hovedpartens vedkommende ønskede en politisk løsning under De Forenede Nationer.
<P>
Holdningen til krigen overstiger i vores øjne selv spørgsmålet om politisk etikette. Sådan er det. De tidligere gruppeformænd vil kunne huske det: Jeg foreslog selv, at den seneste Sakharov-pris blev tildelt en liberal politiker, Hans Blix, som hinsides sine politiske valg symboliserede denne anden mulighed, som vi ønskede os.
<P>
I anden runde ved dette valg vil min gruppe bortset fra tre personer, som har erklæret hverken at ville stemme for eller imod, således stemme på Josep Borrell. Selv om det naturligvis er muligt at kritisere vores valg, kan man hverken så tvivl om dets enighed eller klarhed. Det er også demokrati.
<SPEAKER ID="9" LANGUAGE="" NAME="Formanden." AFFILIATION="">
<P>
   - Tak til de tre talere for det, de sagde, og for at have overholdt deres taletid. Vi vil nu gå over til valget.
<SPEAKER ID="10" LANGUAGE="" NAME="" AFFILIATION="(Mødet udsat kl. 11.05 af hensyn til stemmeoptællingen og genoptaget kl. 11.50)">
<SPEAKER ID="11" LANGUAGE="" NAME="Formanden." AFFILIATION="">
<P>
   - Jeg læser hermed resultaterne op af formandsvalgets første valgrunde.
<P>
Antal deltagere i afstemningen: 700
<P>
Blanke eller ugyldige stemmesedler: 53
<P>
Afgivne stemmer: 647
<P>
Absolut flertal i denne valgrunde: 324
<P>
Stemmefordeling:
<P>
Josep Borrell Fontelles: 388 stemmer
<P>
Bronislav Geremek: 208 stemmer
<P>
Francis Wurtz: 51 stemmer
<P>
Josep Borrell Fontelles opnåede et absolut flertal af de afgivne stemmer og er dermed valgt til formand for Europa-Parlamentet. 
<SPEAKER ID="12" LANGUAGE="" NAME="" AFFILIATION="(Kraftigt bifald)">
<P>
Hr. Borrell, jeg ønsker Dem tillykke med valget og opfordrer Dem til at indtage Deres retmæssige plads i formandsstolen.
<SPEAKER ID="13" LANGUAGE="" NAME="" AFFILIATION="Formand">
<SPEAKER ID="14" LANGUAGE="" NAME="Formanden." AFFILIATION="Bifald">
<P>
   - Mine damer og herrer, mine første ord som formand for Europa-Parlamentet må blive en tak. Jeg vil også komme ind på forpligtelser og fremtidsperspektiver, men først og fremmest vil jeg give udtryk for min tak.
<P>
Jeg vil starte med at rette en tak til aldersformanden, hr. Berlinguer, for hans måde at lede vores første parlamentsmøde på i denne valgperiode ...
<P>
... og herefter vil jeg gerne takke kandidaterne, som viste deres evne og vilje til at tjene Europa som formand for Europa-Parlamentet.
<P>
Jeg er sikker på, at jeg vil være i stand til at samarbejde med dem alle på en oprigtig og positiv måde, hvor jeg benytter mig af hr. Wurtz' meget store politiske erfaring her i Parlamentet og af hr. Geremeks meget store erfaring, når det gælder de begivenheder, der har formet Europa.
<P>
Jeg giver udtryk for min respekt for og mit ønske om at samarbejde med de parlamentsmedlemmer, som af den ene eller anden grund ikke stemte for mig, og for min taknemmelighed over for alle dem, som viste mig deres tillid, ikke mindst De Europæiske Socialdemokraters Gruppe, der opstillede mig som kandidat.
<P>
Det flertal, som jeg fik, giver Parlamentet stabilitet. Efter debatten og den demokratiske afgørelse, der blev truffet, føler jeg nu, at jeg har hele den nødvendige legitimitet til at lede Parlamentets arbejde, og jeg vil fra nu af opfordre Dem alle til at arbejde effektivt.
<P>
Jeg vil gerne takke vores tidligere formand, Pat Cox, for den måde, han har udført sit arbejde på i de sidste 30 måneder.
<P>
Hans formandskab har været et strålende formandskab, hvor alle grupper og medlemmer er blevet respekteret, hvor man meget aktivt har fulgt den europæiske genforeningsproces, og hvor man konstant har været opmærksom på Parlamentets politiske synlighed. Selve konventets eksistens og den måde, som Parlamentet satte skub i dets arbejde på, skyldes i høj grad den vilje, som Pat Cox viste til at fjerne den mellemstatslige tendens i EU og gøre Parlamentet - hvilket nu er udtrykkeligt anerkendt i udkastet til forfatning - til de europæiske borgeres repræsentant.
<P>
Jeg vil ligeledes gerne benytte lejligheden til at takke de parlamentsmedlemmer i alle lande, som repræsenterede Parlamentet under konventets arbejde, for deres indsats. Jeg ved af erfaring, hvor vigtigt deres bidrag var, og selv om jeg ikke kan nævne dem alle ved navn, vil jeg især gerne understrege den vigtige rolle, som de, der repræsenterede os i Præsidiet, spillede, nemlig Klaus Hänsch, Íñigo Méndez de Vigo og ligeledes Elmar Brok, som fulgte regeringskonferencen.
<P>
Endelig vil jeg som formand for Europa-Parlamentet navnlig gerne byde velkommen til de medlemmer, der repræsenterer de 10 nye medlemsstater, og jeg håber, at vi snart får nye medlemmer fra Rumænien og Bulgarien, så vi med Milan Kunderas ord bringer kidnapningen af halvdelen af den vestlige verden til ophør.
<P>
Mens jeg citerer denne store europæiske forfatter, vil jeg gerne minde Dem om, at de tage og kupler, som vi ser i filmversionen af , og som vi tror ligger i Prag, i virkeligheden stammer fra Lyon, hvilket er et håndfast bevis på den fælles identitet i de to halvdele af et område, der har arvet samme kultur.
<P>
I dette for mig meget bevægende øjeblik er jeg således af den opfattelse, at demokrati ikke blot er et politisk tilrettelagt system, der er baseret på folkevalgte institutioner. Det er - og det gælder navnlig vores demokrati, som består af flere nationer og derfor er mere komplekst - baseret på en idé om mennesket, der kommer før regeringssystemer.
<P>
Jeg er klar over, at der fra nu af ligger et meget stort politisk ansvar på mine skuldre, hvor mit engagement i demokratiet og mit engagement i Europa bliver til én og samme udfordring. Jeg vil gerne vente til den næste mødeperiode efter sommerferien med at gøre rede for min strategiske indfaldsvinkel for denne valgperiode.
<P>
Der er to årsager til, at dette efter min mening er bedst. For det første skal vi have tid til og mulighed for at udveksle synspunkter og fastlægge denne strategiske indfaldsvinkel sammen med næstformændene, når de er blevet valgt, og sammen med lederne for de politiske grupper. Vi skal alle bidrage til en indfaldsvinkel, som ikke blot er formandens, men hele Parlamentets.
<P>
For det andet er rådsformanden her i dag, og om et par timer skal vi høre den kandidat, som Rådet har foreslået som formand for Kommissionen, nemlig hr. Barroso, der skal godkendes ved afstemning i Parlamentet. Efter min mening har vi brug for en større mediebevågenhed end den, som vi ville få nu, hvor så mange andre begivenheder finder sted.
<P>
Som jeg sagde til Dem i min præsentation, er det mit politiske ansvar at gøre alt, hvad jeg kan for at sikre, at Europa-Parlamentet bliver inddraget i processen med at ratificere forfatningstraktaten, navnlig i de lande, hvor dette sker ved hjælp af en folkeafstemning. Vi er alle klar over, at når man ser bort fra dette vigtige spørgsmål, er vores dagsorden allerede fyldt med spørgsmål, som vi skal behandle, nemlig den nye Kommission, indledelsen af arbejdsforbindelser med den og Rådet, en undersøgelse af EU's finansielle overslag, en analyse af situationen i forbindelse med stabilitets- og vækstpagten efter Domstolens fiasko for nylig, kommende udvidelser, en gennemførelse af Parlamentets nye lovgivningsbeføjelser og en fortsættelse af Pat Cox' arbejde i samarbejde med de nationale parlamenter og Den Parlamentariske Forsamling for Euro-Middelhavs-partnerskabet.
<P>
Desuden er der mange internationale spørgsmål, som vi kræve vores opmærksomhed. Verden vil banke på Europas dør og ikke mindst på Parlamentets dør. De mest presserende spørgsmål er nok dem, der har at gøre med den dramatiske situation i Mellemøsten.
<P>
Mine damer og herrer, ærede medlemmer af Europa-Parlamentet, nu er der kun tilbage for mig at forsikre Dem for, at jeg vil gøre brug af hele min viljestyrke, alle mine evner og hele mit engagement for at leve op til den høje institutionelle og strategiske post, som De har betroet mig.
<P>
Endelig vil jeg gerne takke alle de ansatte i Parlamentet. Uden deres arbejde ville vi ikke kunne udføre vores eget arbejde.
<P>
Jeg vil gerne rette en varm tak til Dem alle sammen.
<SPEAKER ID="15" LANGUAGE="IT" NAME="Prodi," AFFILIATION="">
<P>
    Hr. formand, mine damer og herrer, først vil jeg gerne lykønske hr. Borrell på det varmeste med valget. Hans tidligere erfaringer garanterer et effektivt og resultatgivende formandskab. Det er en stor opgave, eftersom formanden skal lede arbejdet i en institution, der - netop fordi den er direkte valgt - i højere grad end de andre institutioner mærker konsekvenserne af udvidelsen, forfatningens vedtagelse og de stærke internationale spændinger, som verden er præget af i dag. Parlamentet bliver i endnu højere grad end tidligere et debat- og beslutningsforum, og det skal sikre en stadig større demokratisk inddragelse af de europæiske borgere.
<P>
Jeg vil blot understrege, at Parlamentet har valgt sin formand på et bemærkelsesværdigt tidspunkt. Vi så, hvor kompleks forfatningsreformen var, og den blev først vedtaget for få uger siden efter en heftig og vanskelig debat. Resultatet var bestemt ikke givet på forhånd, og jeg glæder mig over det. Dette resultat gav dog Parlamentet en afgørende rolle i den ratificeringskampagne, som nu bliver indledt, og som bliver en af de vanskeligste opgaver, vi kommer til at stå over for.
<P>
Endelig vil jeg nævne udvidelsen, som er en anden af EU's ubestridelige succeser. Ihærdige forhandlinger og hensynet til den fælles interesse gjorde det muligt for 25 lande at dele deres forhåbninger til fremtiden.
<P>
Jeg vil også nævne noget, som jeg er mindre tilfreds med, nemlig den beskedne deltagelse i valget til Europa-Parlamentet. Selv om alle undersøgelser viser, at Europa betragtes som stadig mere nødvendigt, når vi står over for store udfordringer, er vi stadig nødt til at bringe institutionerne tæt på de europæiske borgeres dagligdag. Det er en af Parlamentets vigtige opgaver.
<P>
Ligesom det var tilfældet i den forløbne valgperiode, vil Kommissionen og Europa-Parlamentet arbejde tæt sammen for at sikre hensynet til den fælles interesse, hvilket er et grundlag for deres alliance, som formelt giver sig udslag i Europa-Parlamentets godkendelse af Kommissionens formand. Min Kommission har gjort den størst mulige indsats for at fremme dette samarbejde, og det har vi også takket være rammeaftalen og det daglige arbejde med at gennemføre den. Jeg vil gerne endnu en gang takke hr. Cox for, at han så afgjort har været en samarbejdsvillig og lydhør partner. Både med hensyn til den fælles beslutningstagning og på andre områder har resultaterne af vores arbejde været fantastiske og uden fortilfælde, og jeg er sikker på, at dette samarbejde vil fortsætte med den nye Kommission, som skal styrke og videreudvikle de resultater, vi har nået i disse år. Sammen skal Kommissionen og Parlamentet puste nyt liv i den europæiske opbygningsproces, og det skal vi med den grundlæggende målsætning at fortsætte udvidelses- og forfatningsprocessen.
<P>
Hr. formand, til sidst vil jeg gerne have lov til at takke Parlamentet, som jeg har arbejdet sammen med i fem år. Uden Parlamentets ansporing og kontrol og uden den indgående - og til tider skarpe - politiske debat ville vi bestemt ikke have kunnet gennemføre dette enorme stykke arbejde. Det har været år med vigtige resultater, der har givet sig udslag i konkrete fordele for borgerne og et stærkere håb for vores fælles fremtid. Hr. formand, jeg ønsker Dem og det nye Parlament god arbejdslyst. 
<SPEAKER ID="16" LANGUAGE="DE" NAME="Poettering (PPE-DE )." AFFILIATION="(Bifald)">
<P>
   - Hr. formand, hr. formand for Kommissionen, kære kolleger, hr. formand, De er nu blevet valgt til formand for Europa-Parlamentet og formand for alle medlemmer af Europa-Parlamentet. På vegne af Gruppen for Det Europæiske Folkeparti (De Europæiske Demokrater) vil jeg gerne lykønske Dem hjerteligt og ønske Dem succes i embedet som Parlamentets formand, for hvis De får succes, bliver det en succes for os alle.
<P>
Jeg vil gerne rette et hjerteligt respektens og agtelsens ord til Bronislav Geremek, hvis livsgerning jeg personligt og også vores gruppe har den største respekt for. Tak, Bronislav Geremek, for det, De har gjort for Polen og for Europa.
<P>
Jeg vil dog også gerne udtrykke min respekt for Francis Wurtz, selv om jeg overhovedet ikke var enig i den tale, han holdt i dag. Men, hr. Wurtz, De har altid været en ærlig partner, også på Formandskonferencen, og jeg værdsætter Dem som menneske. Jeg tror, det vil være til glæde for Europa-Parlamentet, hvis vi trods vores politiske uoverensstemmelser fortsætter vores samarbejde i gensidig tillid.
<P>
Kære kolleger, tillad mig at tilføje en kort bemærkning. Ingen gruppe, heller ikke den største gruppe, PPE-DE-Gruppen med sine 268 medlemmer, har flertal i Europa-Parlamentet. Og derfor er det en helt normal erfaring, en helt normal politisk proces, at der skal opnås flertal. I sidste valgperiode, fra 1999-2004, indgik PPE-DE-Gruppen en aftale med De Liberale, med Graham Watson, som jeg i det store og hele har haft et godt samarbejde med, og jeg håber også, det bliver tilfældet fremover. Men, kære venner, det ville ikke være godt for Europa-Parlamentets statistik, hvis en liberal blev efterfulgt af en liberal, og hvis den næststørste gruppe her i Parlamentet i 12 og et halvt år, i hvert fald 12 og et halvt år, blev fuldstændig udelukket fra formandsposten. Derfor indgik PPE-DE-Gruppen denne aftale med Den Socialdemokratiske Gruppe, og vi har givet Dem vores støtte.
<P>
Tillad mig at komme med en sidste bemærkning. Europa-Parlamentet, og jeg kan også se Romano Prodi her, som vi normalt har støttet, selv om det undertiden har været meget vanskeligt, er meget interesseret i stabile europæiske insitutioner, og derfor appellerer jeg til alle, efter at vi i dag har truffet denne beslutning, om, at vi på torsdag stemmer for José Manuel Durão Barroso og dermed beviser, at vi også stræber efter stabilitet for Kommissionen.
<P>
Kære kolleger, min sidste bemærkning lyder som følger: Der vil stadig blive ført indgående diskussioner om saglige, politiske spørgsmål her i Europa-Parlamentet mellem PPE-DE-Gruppen og Socialdemokraterne. Den politiske sag og diskussionen vil fortsætte, men institutionernes stabilitet er vigtig. Vi er forbundet med hinanden i én sag, nemlig forsvaret af demokratiet, forsvaret af rettigheder, kampen for solidaritet og fred på vores kontinent, der er midt i en samlingsproces, dét er vores fælles opgave. Det vil jeg gerne, hr. formand, ønske Dem held og lykke med af hele mit hjerte. 
<SPEAKER ID="17" LANGUAGE="DE" NAME="Schulz (PSE )." AFFILIATION="(Bifald)">
<P>
   - Hr. formand, kære kolleger, der findes smukke dage i ens liv, også i parlamentariske gruppers liv. For vores gruppe er dagen i dag en smuk dag, og i succesens time skal man tænke på dem, der ikke tager del i denne succes. Derfor henvender jeg mig i første omgang til modkandidaterne, til Dem, hr. Geremek. Jeg tror, at jeg - selv om vi ikke stemte på Dem, men har valgt vores kandidat - taler på vegne af alle socialdemokratiske medlemmer af Parlamentet, når jeg siger, at jeg er stolt af at arbejde sammen med Dem, og det er en ære for Europa-Parlamentet, at De er medlem.
<P>
Om Francis Wurtz er der egentlig kun én ting at sige: Vi er 100 % enige i det, han sagde om præsident Bushs politik.
<P>
Det var desværre ikke nok til, at vi kunne give ham vores stemmer. Alligevel skal der lyde en hjertelig tak for det altid glimrende og kollegiale samarbejde. Jeg har intet at føje til hr. Poetterings beskrivelse i denne tale.
<P>
For Dem, hr. formand og hr. Borrell, har jeg tre ønsker: Det første gode ønske er, at De rent faktisk kommer til at foretage Dem alt det i Deres embede, som De har sat Dem for. Et sådant embede er altid forbundet med store belastninger, også personlige belastninger. Jeg ønsker for Dem af hele mit hjerte, at De magter at påtage Dem og udholde disse belastninger.
<P>
Min anden bemærkning er, at De ikke længere er formand for Socialdemokraterne. De er formand for alle medlemmer af Parlamentet. Jeg garanterer Dem, at vi, når De skal træffe beslutninger i den egenskab - også selv om vi som socialdemokrater måske ikke vil være enige i dem i alle detaljer - altid vil være helt igennem loyale over for beslutninger, der er truffet af formanden for hele Parlamentet, der kommer fra vores rækker.
<P>
Min tredje bemærkning er, at vi er stolte over, at der efter 10 år igen står en socialdemokrat - og hvilken én - i spidsen af Parlamentet. Kære Josep Borrell, vi ønsker det bedste for Dem, og De skal som vores formand have én ting med på vejen: De gør en fremragende figur i spansk politik, De kommer - det er jeg sikker på - til at gøre en fremragende figur i europæisk politik. Alle gode ønsker og hjerteligt tillykke!
<SPEAKER ID="18" LANGUAGE="EN" NAME="Watson (ALDE )." AFFILIATION="(Bifald fra midten)">
<P>
   - Hr. formand, jeg vil gerne ligesom mine kolleger hr. Poettering og hr. Schulz takke alle deltagerne i denne kappestrid om at blive Parlamentets formand.
<P>
Resultatet er ærefuldt. Jeg er stolt af, at den politiske familie, som jeg repræsenterer, gav Europa-Parlamentet en førsteklasses formand i Pat Cox. Jeg tror, han bliver svær at leve op til, og ønsker Dem, hr. formand, held og lykke i Deres embedsperiode.
<P>
Jeg har dog lige en bemærkning om Gruppen for Det Europæiske Folkeparti og Den Socialdemokratiske Gruppe i Europa-Parlamentet. Jeg mener, at den alliance, de har indgået, er unaturlig. I nationale parlamenter indgås sådanne alliancer kun i krigs- eller krisetider. Hvis disse partier prøver at bruge alliancen til at sabotere den måde, vi gør tingene på her i Parlamentet, vil min gruppe give dem kamp til stregen. Hvis de sammensværger sig om at hindre de nødvendige reformer her i Parlamentet, vil vi forsvare borgernes interesser. Jeg mener, at EU's borgere har fået nok af uigennemsigtig ledelse og hemmelige aftaler og glæder sig til den dag, hvor vi har et modent Parlament, der danner et politisk og ikke et teknisk flertal.
<P>
Hr. Poettering talte om behovet for stabilitet. Problemet er, at demokratier ledes ved hjælp af krisestyring: Man forholder sig ikke til alvorlige problemer, før det er nødvendigt. Unionen har problemer, og løsning af de problemer kræver lederskab. Vi vil dømme Dem, hr. formand, efter Deres evner til at lede Parlamentet i den kommende periode.
<SPEAKER ID="19" LANGUAGE="" NAME="Formanden." AFFILIATION="">
<P>
   - Hr. Watson, jeg kan forsikre Dem for, at formandskabet vil sikre en fuldstændig overholdelse af alle gruppers rettigheder. 
<SPEAKER ID="20" LANGUAGE="IT" NAME="Frassoni (Verts/ALE )." AFFILIATION="">
<P>
   - Hr. formand, også Gruppen De Grønne/Den Europæiske Fri Alliance ønsker Dem tillykke med valget, selv om flertallet i min gruppe som bekendt stemte for en anden kandidat, nemlig hr. Geremek, der repræsenterer det nye Europa, som vi skal skabe i dag. De kan dog være sikker på, at vores gruppe vil samarbejde med Dem og vise Dem loyalitet i de kommende år, ligesom vi har samarbejdet med de andre formænd før Dem.
<P>
Vi havde foreslået Deres gruppe en anden alliance, som efter vores mening var mulig, og som kunne have fået flertal her i Parlamentet. Efter vores mening er stabilitetsspørgsmålet ikke nær så vigtigt som gennemskueligheden af de politiske aftaler, der indgås, og gennemskueligheden af den lovgivning, vi vedtager i Europa-Parlamentet. Derfor håber vi virkelig, at det er sidste gang, vi ser denne afstemning og denne unaturlige alliance her i Parlamentet, for ellers bliver det bestemt ikke let for borgerne at betragte deres Parlament som et organ, der tydeligt fører en klar, veldefineret og bestemt europæisk politik, og som således følger dem i deres valg og deres politik.
<P>
Hr. formand, efter vores opfattelse er det, som Hans-Gert Poettering sagde om hr. Barroso, en smule bekymrende. Det kunne være interessant for hele Parlamentet at vide, hvad Den Socialdemokratiske Gruppe vil gøre med hensyn til valget af hr. Barroso, og om det reelt også er en del af en pakke, sådan som man gav udtryk for håbet om. Hr. formand, efter vores mening er det kun ved at skabe flertal om tingene og om det, som borgerne virkelig beder om, på en klar måde og ikke via tvetydige og usynlige alliancer, at Parlamentet kan opnå respekt, og at det europæiske demokrati virkelig gælder for alle de europæiske borgere. Tak og god arbejdslyst. 
<SPEAKER ID="21" LANGUAGE="FR" NAME="Wurtz (GUE/NGL )." AFFILIATION="(Bifald fra venstre)">
<P>
   - Hr. formand, jeg vil også gerne give udtryk for min gruppes lykønskninger til hr. Borrell med valget.
<P>
For lidt siden sagde jeg, hvad jeg mente om konteksten for dette valg, som jeg kritiserede. Jeg vil nu sige, hvad jeg mener om personen hr. Borrell, som jeg til gengæld sætter stor pris på. Jeg sætter pris på hans engagement på venstrefløjen inden for centrale emner i vores øjne, især på det internationale område. Jeg sætter også pris på hans sans for dialog og den betydning, han tillægger hjertevarme forbindelser. Det tæller også, også i det politiske liv.
<P>
Jeg er sikker på, at min gruppe og jeg selv vil kunne udvikle et konstruktivt samarbejde med ham, med vores nye formand.
<P>
Til sidst vil jeg gerne udtrykke min respekt for hr. Geremek og rette min dybfølte tak til Hans-Gert Poettering og Martin Schultz for de ord, de havde at sige om mig. Må vi hinsides vores forskelligheder og vores uoverensstemmelser igennem hele valgperioden give næring til denne ånd af tolerance og gensidig respekt. Jeg tror ikke, demokratiet kommer til at tabe derved, og jeg tror, at de menneskelige relationer vil vinde meget.
<SPEAKER ID="22" LANGUAGE="IT" NAME="Muscardini (UEN )." AFFILIATION="">
<P>
   - Hr. formand, UEN-Gruppens arbejde i Europa tager sigte på at skabe en fælles indsats, som går længere end til forudfattede meninger. Efter vores mening bør vi alle samarbejde om at styrke et Europa uden terrorisme, diskrimination og monopoler, hverken på det økonomiske område eller på det politiske og kulturelle område. Derfor er det af afgørende vigtighed, at De er hele Parlamentets formand, og at Parlamentet finder en effektiv metode til at bringe borgerne tættere på vores institutioner og inddrage dem i vores beslutninger. Hr. formand, hvis vi skal bringe borgerne tættere på Europa og Europa tættere på borgerne, er vi nødt til at slå fast her i Parlamentet, at vi med gensidig respekt skal gøre en fælles indsats for endelig at sørge for en omfattende og korrekt information. Alt for ofte er Parlamentets arbejde ikke tilstrækkelig kendt i vores respektive lande.
<P>
Hr. formand, jeg ønsker Dem og Parlamentet god arbejdslyst. Tillad mig på min gruppes vegne at rette en respektfuld og venskabelig hilsen til hr. Geremek og endnu en gang minde om, at han har været og stadig er et godt eksempel for os alle og for hele Europa. 
<SPEAKER ID="23" LANGUAGE="FR" NAME="Gollnisch (NI )." AFFILIATION="(Bifald)">
<P>
   - Hr. formand, efter at have udtrykt vores dybe taknemmelighed over for Deres forgænger, Pat Cox, og i overensstemmelse med den skik og høflighed, der hersker i Europa-Parlamentet, vil også vi gerne udtrykke vores hjerteligste lykønskninger med Deres valg.
<P>
Det er naturligvis lykønskninger, som går mere på Deres person end på det politiske aspekt, eftersom dette valg, som det er blevet afsløret, er ret symbolsk for den dybe forståelse, der hersker mellem de to hovedgrupper i Europa-Parlamentet hinsides uoverensstemmelser som, når alt kommer til alt, er ret overfladiske.
<P>
Som en række af de tidligere talere har sagt, udtrykker vi et ønske om, hr. formand, at De vil være forsvarer af alle parlamentsmedlemmers rettigheder, også de parlamentsmedlemmer, som for indeværende er i mindretal, og som måske, som det er hændt for visse mindretal i historien, vil blive morgendagens flertal. Og for de parlamentsmedlemmer, som er fjendtlige, afgjort fjendtlige, ligesom deres vælgere, hvilket de er i deres fulde ret til, over for den aktuelle udvikling i vores institutioner, og som har til hensigt at forsvare deres respektive nationers identitet og grundlæggende friheder. Også for de parlamentsmedlemmer, som visse fjendtlige regeringer - som det var tilfældet i løbet af de foregående mandatperioder - vil berøve deres mandat af årsager, der er forbundet med deres udtryk eller de protester, de giver udtryk for imod de forfølgelser, de er udsat for. Samt for de parlamentsmedlemmer, som ikke er medlem af en gruppe, men som, selv om de er langt flere, end der er i visse grupper, og de repræsenterer ikke mindre end otte eller 10 nationaliteter, ikke har en eneste tolk på f.eks. fransk eller engelsk ved deres arbejdsmøder, en diskrimination, som Domstolen i løbet af den tidligere mandatperiode fik lejlighed til at sanktionere i sit princip.
<P>
Kort sagt, hr. formand, håber vi, at De bliver formand for alle parlamentsmedlemmer, og at De vil skabe respekt om det princip, ifølge hvilket alle parlamentsmedlemmer i Europa-Parlamentet uanset deres holdninger er fulde og hele parlamentsmedlemmer.
<SPEAKER ID="24" LANGUAGE="" NAME="Formanden." AFFILIATION="(Mødet udsat kl. 12.30 og genoptaget kl. 15.00)">
<P>
   - Hr. Gollnisch, De kan være sikker på, at jeg vil gøre dette.(1)
<SPEAKER ID="25" LANGUAGE="" NAME="" AFFILIATION="Valg af næstformænd - Frist for kandidaturer"/>
<SPEAKER ID="26" LANGUAGE="" NAME="Formanden." AFFILIATION="(Kraftigt bifald)">
<P>
   - Næste punkt på dagsordenen er valg af Europa-Parlamentets næstformænd.(1)
<P>
Jeg har modtaget følgende kandidaturer: Luigi Cocilovo, António Costa, Ingo Friedrich, Silvia-Yvonne Kaufmann, Edward McMillan-Scott, Mario Mauro, Pierre Moscovici, Gérard Onesta, Janusz Onyszkiewicz, Miroslav Ouzký, Dagmar Roth-Behrendt, Jacek Emil Saryusz-Wolski, Antonios Trakatellis og Alejo Vidal-Quadras Roca. Kandidaterne har meddelt mig, at de accepterer deres kandidatur, og eftersom antallet af kandidater ikke overskrider antallet af pladser, foreslår jeg, at næstformændene vælges ved akklamation i overensstemmelse med artikel 12, stk. 1, i forretningsordenen.
<P>
Jeg erklærer således de kandidater, jeg lige har nævnt, for nyvalgte næstformænd i Europa-Parlamentet, og jeg ønsker dem tillykke med valget.
<P>
Vi skal nu fastlægge næstformændenes rangfølge. 
<SPEAKER ID="27" LANGUAGE="DE" NAME="Friedrich (PPE-DE )." AFFILIATION="">
<P>
   - Hr. formand, jeg har blot ét spørgsmål: Er der et minimumsantal, der skal afkrydses, for at stemmesedlen er gyldig? Og igen, er der et minimumsantal af navne, der skal afkrydses, for at stemmesedlen er gyldig, eller er stemmesedlen altid gyldig, uanset hvor mange krydser der er - to, tre, fire eller otte? 
<SPEAKER ID="28" LANGUAGE="" NAME="Formanden." AFFILIATION="">
<P>
   - Hr. Friedrich, der er ikke noget minimumsantal af felter, som skal afkrydses. 
<SPEAKER ID="29" LANGUAGE="EN" NAME="Gill (PSE )." AFFILIATION="(Bifald)">
<P>
   - Hr. formand, det er beklageligt, at vi ikke har mulighed for at høre fra næstformandskandidaterne, selv om vi har det rigtige antal. Det havde været rart at vide, hvem kandidaterne er. Vi må huske, at 50 % af medlemmerne er nye og ikke kender de mennesker, de stemmer på.
<P>
Af hensyn til et gennemsigtigt demokrati burde vi have hørt, hvem de mennesker var, så vi havde mulighed for at vælge og prioritere. Næstformanden har ikke blot en ceremoniel rolle, der går ud på at lede disse forhandlinger, men en vigtig rolle i forbindelse med Præsidiets beslutningstagning. Nogle af kandidaterne er meget nye. Jeg foreslår, at kandidaterne for fremtiden holder præsentationer af et minuts varighed.
<P>
Jeg foreslår også, at vi hører fra kvæstorerne, når de er valgt i morgen, for de skal forestille at repræsentere parlamentsmedlemmerne. Ellers har vi overhovedet ingen indflydelse med hensyn til de mennesker, vi vælger.
<P>
Endelig bør vi afpolitisere kvæstorerne, så vi har ægte repræsentanter for parlamentsmedlemmerne. 
<SPEAKER ID="30" LANGUAGE="" NAME="Formanden." AFFILIATION="(Mødet hævet kl. 16.54)">
<P>
   - Fru Gill, jeg er taknemmelig for Deres forslag, men der er ingen, som har ønsket at tage ordet i den forbindelse. Jeg skal lade Deres synspunkter gå videre til de politiske grupper, så de eventuelt kan tage spørgsmålet op. Men nu har vi allerede påbegyndt afstemningen, og det er for sent at behandle Deres anmodning.
<P>
Vi går nu over til afstemning.(2)
<P>
(3) 
<SPEAKER ID="31" LANGUAGE="" NAME="" AFFILIATION="Erstatningsstemmetællere:"/>
