<CHAPTER ID="007">
Afstemningstid
<SPEAKER ID="078" NAME="Formanden">
Næste punkt på dagsordenen er afstemningstiden.
<P>
(Resultater og andre oplysninger vedrørende afstemningen: se protokollen)
<P>

<SPEAKER ID="079" NAME="Alain Hutchinson" AFFILIATION="PSE">
- (FR) Hr. formand! Undskyld, jeg ved ikke, hvilken artikel i forretningsordenen jeg skal henvise til for at få ordet, men jeg vil gerne komme med en erklæring til formanden om den aktuelle situation i Parlamentet. Det er ved at blive til et permanent cirkus, hvilket gør det meget vanskeligt at arbejde i ro og fred, når vi forsøger at arbejde med nogle alvorlige ting her.
<P>
(Bifald)
<P>
Jeg synes, at topmålet for denne situation blev nået i går aftes, og jeg vil gerne anmode formanden om at træffe foranstaltninger for at få genoprettet roen og et seriøst arbejdsklima i et Parlament, der burde foregå som et eksempel for hele verden, og som burde være et seriøst Parlament, ikke et cirkus.
<P>
(Bifald)
<SPEAKER ID="080" NAME="Formanden">
Jeg går ud fra, at De henviser til de forskellige optrin i gange og korridorer. Som De ved, er det kvæstorerne, der er ansvarlige i denne henseende. Vi skal naturligvis sende Deres kommentarer videre.
<SPEAKER ID="081" NAME="Pervenche Berès" AFFILIATION="PSE">
- (FR) Hr. formand! Jeg vil også gerne komme med en kommentar om ro og orden i vores arbejde. Vores møde i går eftermiddag var markeret af en ekstremt rørende beretning, men afbrydelsen af dagsordenen betød, at taler om emner så vigtige som finanskrisen blev udsat i over to timer og fuldstændig forstyrrede talerækken. Det hjælper ikke med at få tingene til at glide her i Parlamentet.
<SPEAKER ID="082" NAME="Formanden">
I dette tilfælde vil jeg ikke sende Deres kommentarer videre til kvæstorerne, men til Formandskonferencen, da den er ansvarlig i sådanne sager.
