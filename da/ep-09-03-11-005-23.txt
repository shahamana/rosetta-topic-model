<CHAPTER ID="005-23">
23. En europæisk økonomisk genopretningsplan (
<P>
- Før afstemningen:
<SPEAKER ID="151" NAME="Gunnar Hökmark" AFFILIATION="PPE-DE">
(EN) Fru formand! Jeg vil gerne orientere min gruppe om, at der er en fejl i vores afstemningslister vedrørende ændringsforslag 113: Der skulle være et plus på afstemningslisten, ikke et minus.
<SPEAKER ID="153" NAME="Elisa Ferreira" LANGUAGE="EN">
Fru formand! Blot for at ændre ordlyden i punkt 93 vedrørende sunde statsfinanser til "snarest muligt" i stedet for "når de økonomiske vilkår tillader det", som aftalt med skyggeordførerne.
<SPEAKER ID="155" NAME="Alain Lipietz" AFFILIATION="Verts/ALE">
(FR) Fru formand! Dette er blot en rent teknisk ændring. Der er en fejl i vores ændringsforslag. Der er et punkt med følgende ordlyd: "intensivere fjernelsen af barrierer". Vi har erstattet dette med "fjerne uberettigede barrierer", men desværre er det gamle afsnit ikke blevet slettet fra ændringsforslaget. Det er således det tredje afsnit, vi har ændret lidt, og der er ingen grund til at bevare den gamle udgave.
<SPEAKER ID="157" NAME="Martin Schulz" AFFILIATION="PSE">
(DE) Fru formand! Den entusiastiske reaktion fra Gruppen for Det europæiske Folkeparti (Kristelige Demokrater) og De Europæiske Demokrater på mit indlæg siger noget om, hvor godt det gik under afstemningen.
<P>
Jeg vil gerne takke min kollega, fru Ferreira, som har udført et enormt stykke arbejde for at sikre dette resultat. Jeg vil også gerne takke hr. Hökmark, fru Herczog, hr. Bullmann og hr. Lehne, som efter min mening har arbejdet meget hårdt på den tilsvarende betænkning om Lissabonstrategien.
<P>
Reaktionen fra PPE-DE-Gruppen viser dog, at der var en ophidset stemning. Vi vil gerne takke for, at I stemte sammen med os om fjernelse af skattely og om solidaritet med medlemsstaterne. Indtil for nogle få minutter siden så tingene helt anderledes ud. Det er Deres fortjeneste, at De har tilskyndet til udbredelsen af et socialdemokrati. Det er godt for Europa-Parlamentet, som har bevæget sig mod venstre.
<P>
(Bifald fra venstre og protest fra højre)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Fru formand! Jeg vi gerne minde Den Socialdemokratiske Gruppe i Europa-Parlamentet og Gruppen for Det europæiske Folkeparti (Kristelige Demokrater) og De Europæiske Demokrater om, at der er andre grupper i Parlamentet end de to store grupper.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Fru formand! Et punkt i relation til dagsordenen. Måske kunne De forklare for salen, i henhold til hvilken forretningsorden hr. Schulz fik ordet.
<SPEAKER ID="160" NAME="Formanden">
Mine damer og herrer! Jeg må naturligvis sige til hr. Nassauer, at han har helt ret. Nogle gange må man for demokratiets skyld bøje reglerne lidt.
<P>
Hermed mener jeg, mine damer og herrer, at jeg gav hr. Schulz ordet i overensstemmelse med forretningsordenens artikel 141. Han havde helt ret til at tage ordet.
<SPEAKER ID="161" NAME="Joseph Daul" AFFILIATION="PPE-DE">
(FR) Fru formand! Tog han ordet på vegne af Kommissionen? Fordi han ønsker at blive kommissær? Eller tog han ordet som formand for gruppen?
<SPEAKER ID="163" NAME="Vittorio Prodi" AFFILIATION="ALDE">
(IT) Fru formand! Jeg vil gerne have klarlagt en ting. Mig bekendt har den endelige afstemning om Reul-betænkningen ikke fundet sted. Kan De bekræfte dette?
<SPEAKER ID="164" NAME="Formanden">
Hr. Prodi, vi har vedtaget ændringsforslag 3, som derfor erstatter hele betænkningen.
