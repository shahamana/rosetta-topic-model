<CHAPTER ID="009-29">
29. Beskyttelse af Luigi de Magistris' parlamentariske immunitet (
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Fru formand! Jeg vil gerne have noget afklaret. Jeg vil gerne vide, hvorvidt den afstemning, vi skal til at foretage, er resultatet af en automatisk procedure eller en specifik anmodning fra hr. de Magistris, som i årenes løb har skabt sig ry for at angribe politikeres privilegier og sige, at de bør forsvare sig i retten og ikke lede efter smuthuller for at undgå det. I bund og grund vil jeg gerne vide, om hr. de Magistris bad om immunitet, eller om dette er en automatisk procedure.
<P>
Kan De være så venlig at afklare dette spørgsmål, for hvis hr. de Magistris forsøger at undgå retssag ...
<P>
(Formanden afbrød taleren)
<SPEAKER ID="114" NAME="Formanden">
Må jeg have lov at svare, hr. Silvestris? De spurgte, om hr. de Magistris bad om immunitet, eller om dette er en automatisk procedure? Hvem spurgte De?
<P>
Jeg har fået at vide, at hr. de Magistris bad om beskyttelse af sin immunitet.
