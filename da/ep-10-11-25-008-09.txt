<CHAPTER ID="008-09">
9. Frem mod en ny energistrategi for Europa 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
- (EN) Hr. formand! I tirsdags stemte vi om Rapkay-betænkningen med et kompromis om kulminer. Uanset om man kan lide det eller ikke, har Parlamentet vedtaget en beslutning. Hvis vi nu skulle stemme for noget andet, ville der ikke blive taget hensyn til det, især ikke af Kommissionen. Så jeg foreslår, at vi i ændringsforslag 1 af PPE-Gruppen medtager ordet "ukonkurrencedygtig", så det er i overensstemmelse med Rapkay-betænkningen. Uanset hvad den enkelte mener, bør Parlamentet i det mindste være konsekvent i denne uge.
<SPEAKER ID="090" NAME="Konrad Szymański" AFFILIATION="ECR">
- (PL) Hr. formand! Jeg vil gerne meddele Parlamentet, at ordførerens, fru Kolarska-Bobińskas, ændringsforslag skaber tilstrækkelig overensstemmelse mellem vores tekst, indholdet af den, og gårsdagens afstemning om Rapkay-betænkningen. Næste del af det mundtlige ændringsforslag svækker kun udtrykket og tonen i beslutningen med hensyn til brug af kul som primær energi i EU's energimix. Jeg mener ikke, at vi skal ødelægge den konsensus, vi opnåede i Udvalget om Industri, Forskning og Energi, ved at vedtage det mundtlige ændringsforslag. Derfor beder jeg Dem stemme imod ændringsforslaget.
