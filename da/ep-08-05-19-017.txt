<CHAPTER ID="017">
Undertegnelse af retsakter vedtaget efter den fælles beslutningsprocedure: se protokollen
<SPEAKER ID="022" NAME="Bernd Posselt" AFFILIATION="PPE-DE">
(DE) Hr. formand! I forbindelse med koordineringen af kalenderen over mødeperioder er der blevet omdelt et dokument, hvor der er markeret en valgdato med blåt den første weekend i juni. De ved selv, at alle valg til Europa-Parlamentet siden 1979 er blevet afholdt den anden eller tredje weekend i juni. Jeg vil gerne spørge, hvem der har besluttet at rykke valget til Europa-Parlamentet næste år frem til disse nye tidspunkter omkring den første weekend i juni, og hvornår det er blevet besluttet.
<SPEAKER ID="023" NAME="Formanden">
Deres bemærkninger vil blive optaget i protokollen, hr. Posselt, og vi vil besvare Deres spørgsmål på behørig vis.
