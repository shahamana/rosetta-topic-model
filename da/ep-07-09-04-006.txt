<CHAPTER ID="006">
Meddelelse fra formandskabet
<SPEAKER ID="072" NAME="Formanden">
Mine damer og herrer! Som De kan se, er der blevet installeret to nye informationsskærme i mødesalen. De er større og giver langt flere muligheder end de tidligere skærme.
<P>
Det er første etape i et igangværende projekt, som har til formål at forbedre kvaliteten og præsentationen af oplysninger om afviklingen af plenarmødet af hensyn til såvel parlamentsmedlemmerne som offentligheden.
<P>
Navnlig vil der efter hver afstemning ved navneopråb kortvarigt blive vist et diagram, som giver en oversigt over stemmefordelingen i mødesalen. Denne nyskabelse, som allerede findes i mange nationale parlamenter, gengiver simpelthen de oplysninger om afstemningerne ved navneopråb, der bliver offentliggjort i alle enkeltheder i bilaget "Afstemningsresultater", som er vedlagt protokollen.
<P>
Præsidiet har imidlertid i går aftes truffet afgørelse om, at det vil blive overladt til Formandskonferencen på torsdag at tage stilling til, om formændene for de politiske grupper fremover ønsker permanent at gøre brug af denne tekniske mulighed eller ej.
<P>
Indtil videre har de politiske grupper, som blev hørt her til morgen, vedtaget at tillade anvendelsen af dette diagram forsøgsvist under afstemningstiden i dag.
