<CHAPTER ID="008">
Dagsordenen
<SPEAKER ID="105" NAME="Formanden">
Mine damer og herrer, med de politiske gruppers aftale og i henhold til vores forretningsorden foreslår jeg følgende ændringer til dagsordenen for indeværende mødeperiode.
<P>
For det første foreslår jeg, at afstemningen om de beslutningsforslag, der er fremsat som afslutning på forhandlingen om topmødet mellem Europa og Rusland flyttes til næste mødeperiode i Bruxelles.
<SPEAKER ID="106" NAME="Graham Watson" LANGUAGE="EN">
Hr. formand! Jeg har en bemærkning til forretningsordenen under artikel 166 og med henvisning til artikel 45, 77, 89, 113 og 155. Vi besluttede i går, at vi ville vedtage en beslutning om EU-Rusland-topmødet i denne uge, og det synes min gruppe, at vi skal holde fast i. Jeg ved, at det er et forsøg på at få en ny afstemning om denne beslutning, men jeg håber, at Parlamentet er fornuftigt nok til ikke at falde for en så smalsporet tilgang til politik.
<P>
(Bifald)
<SPEAKER ID="107" NAME="Formanden">
Er der nogen bemærkninger?
<SPEAKER ID="108" NAME="Hannes Swoboda">
for PSE-Gruppen. - (DE) Hr. formand! Dette berører nu også vores kolleger. Vi var ikke informerede om denne anmodning. Der var et kommunikationsproblem i Parlamentet i går. Hverken Gruppen for Det Europæiske Folkeparti (Kristelige Demokrater) og De Europæiske Demokrater eller min gruppe var informeret om denne anmodning. Det er også årsagen til, at vi har følt os temmelig oversete og har undladt at stemme. Vi har begge to - dvs. hr. Daul og jeg - i formiddag stillet et forslag om, at vi udarbejder denne beslutning omhyggeligt. Vi noterer os ønsket om en beslutning og accepterer det på betingelse af, at vi udarbejder den omhyggeligt. Efter topmødet har vi også alle tilgængelige oplysninger, derfor bør forslaget udsættes til efter topmødet.
<SPEAKER ID="109" NAME="Daniel Cohn-Bendit">
for Verts/ALE-Gruppen. - (DE) Hr. formand! Jeg ved ikke, hvor god kommunikationen er i de store grupper. Vi har altid sagt, at vi ønsker en beslutning, det er generalsekretariaterne blevet informeret om. Vi har sagt, at hvis De modsætter Dem dette, vil vi gøre det samme ved afstemningen mandag formiddag, hvilket vi har ret til. Det har vi hele tiden sagt, og hvis det ikke er blevet viderebragt til Dem, er det ikke vores, men Deres problem.
<P>
Indholdsmæssigt er der for nylig i Rusland blevet vedtaget en ny lov imod f.eks. ekstremister, som helt klart begrænser pressefriheden og meningsfriheden. Derfor ønsker vi, at beslutningen bliver vedtaget før topmødet, så EU kan give udtryk for vores holdning til situationen i Rusland gennem denne beslutning. Vi kan stadig udarbejde en beslutning om resultaterne efter topmødet, men Parlamentet, som ønsker at være politisk, bør også markere flertallets politiske ytringsfrihed før topmødet for at vise Rusland, hvad Europa-Parlamentet mener om frihed og demokrati.
<P>
(Bifald)
<SPEAKER ID="110" NAME="Martin Schulz" AFFILIATION="PSE">
(DE) Hr. formand! Vi er alle sammen enige. Hr. Cohn-Bendit har sagt det, som vi alle sammen tænker. Men i Parlamentet er der en forretningsorden, og den eksisterer ikke bare, fordi vi ønsker at plage folk, men fordi store grupper med langt over 200 medlemmer også har problemer, som De måske har i mindre grad, hr. Cohn-Bendit, i Deres mindre gruppe, nemlig at vi skal kunne rådføre os med hinanden. Gruppen for Det Europæiske Folkeparti (Kristelige Demokrater) og De Europæiske Demokrater og min gruppe udgør tilsammen langt over 450 medlemmer af Parlamentet, som har brug for lidt tid til at rådføre sig med hinanden.
<P>
Jeg foreslår derfor følgende: Det, som hr. Cohn-Bendit har sagt om, at vi over for russerne giver udtryk for, at vi mener, at denne lov er uretfærdig og bør ophæves, kan Kommissionen og Rådet udlede af dette. Det er bestemt et udtryk for hele Europa-Parlamentets holdning, som allerede er blevet fastslået under hele denne diskussion.
<P>
Men en beslutning, som indeholder 60-70 punkter, skal også kunne diskuteres lidt, det er helt påkrævet. Derfor anmoder vi om debatten, forslaget til beslutning og dernæst afstemningen i næste mødeperiode. Det er faktisk et rimeligt kompromis. Jeg håber, at De vil støtte det.
<SPEAKER ID="111" NAME="Formanden">
Mine damer og herrer, i henhold til forretningsordenen er det punkt, som hr. Watson har nævnt, korrekt og fastsat i forretningsordenen. Det er dog tydeligt, at der er uenighed om dette spørgsmål.
<P>
I henhold til forretningsordenen vil vi løse det på den eneste måde, vi kender, dvs. på det grundlag, at Parlamentet er suverænt. Jeg vil derfor foretage to afstemninger. Ved den første afstemning vil vi stemme om, hvorvidt De ønsker at stemme om dette spørgsmål. Hvis resultatet af denne afstemning er negativt, lader vi dagsordenen være som den er, og der bliver ingen ændring. Hvis De beslutter, at De gerne vil stemme, så stemmer vi om spørgsmålet om, hvorvidt afstemningen om beslutningsforslagene skal udskydes eller ej.
<P>
Jeg sætter derfor spørgsmålet om, hvorvidt Parlamentet skal udtale sig om denne sag, under afstemning.
<P>
(Parlamentet besluttede at udtale sig om spørgsmålet)
<P>
Jeg sætter derfor det forslag, som jeg har forelagt for Dem, under afstemning, dvs. at vi flytter afstemningen om beslutningsforslagene i forbindelse med topmødet mellem EU og Rusland til næste mødeperiode i Bruxelles. Dem, der stemmer for at flytte denne afstemning til den næste mødeperiode, og dem, der stemmer for at fastholde dagsordenen, som den foreligger.
<P>
(Parlamentet vedtog forslaget)
<P>
For det andet foreslår jeg, at de to følgende betænkninger, der på nuværende tidspunkt skal forhandles på torsdag mellem kl. 15.00 og kl. 16.00, kommer direkte med i afstemningerne på torsdag kl. 12.00:
<P>
betænkning af Sudre for Fiskeriudvalget om ændret forslag til Rådets forordning om indgåelse af en fiskeripartnerskabsaftale mellem Det Europæiske Fællesskab og Republikken Madagaskar - C6-0064/2007 -, og
<P>
betænkning af Fernandes for Fiskeriudvalget om Rådets forordning om indgåelse af en fiskeripartnerskabsaftale mellem Det Europæiske Fællesskab og Republikken Mozambique - C6-0284/2007 -.
<P>
Hvis der ikke er nogen bemærkninger, vil vi sørge for at medtage disse afstemninger direkte i afstemningerne på torsdag kl. 12.00.
<SPEAKER ID="112" NAME="Christopher Beazley" AFFILIATION="PPE-DE">
(EN) Hr. formand! Jeg har en bemærkning til forretningsordenen på samme retsgrundlag som hr. Watson. Jeg vil bare påpege, at vi har haft en meget vigtig forhandling om det øgede demokrati i EU. Denne taktik, som ser ud til at være lykkedes, viser, at demokratiet stadig skal styrkes, selv her i Parlamentet. Som medlem af en stor gruppe, PPE-DE-Gruppen, som jeg er utrolig stolt af at være medlem af, kan jeg sige, at skylden for ikke at holde fast i beslutningen blev lagt på andre grupper. Så fandt jeg ud af, at det var en aftale mellem de to store grupper. Det er helt klart en utilfredsstillende fremgangsmåde.
<P>
Jeg accepterer beslutningen. Men min praktiske anbefaling til Dem, hr. formand, er at sikre, at rådsformanden og formanden for Kommissionen forelægger det fulde referat af forhandlingen om EU-Rusland-topmødet for præsident Putin på topmødet - ikke bagefter.
<P>
(Bifald)
<SPEAKER ID="113" NAME="Margie Sudre" AFFILIATION="PPE-DE">
- (FR) Hr. formand! I opførelsen af betænkningerne om fiskeri ved jeg ikke om det er en tolkefejl, men De sagde, det ville være med forhandling på dagsordenen for torsdag formiddag. Det bliver uden forhandling. Så jeg tror, det var en tolkefejl.
<SPEAKER ID="114" NAME="Formanden">
Mine damer og herrer, vi foreslår, at de kommer direkte med i afstemningerne på torsdag kl. 12.00. Nu er de medtaget med forhandling på torsdag mellem kl. 15.00 og kl. 16.00. Vi foreslår derfor, at de kommer med i afstemningerne på torsdag kl. 12.00, uden forhandling.
<P>
(Parlamentet vedtog forslaget)
