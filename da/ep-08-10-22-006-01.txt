<CHAPTER ID="006-01">
1. Evaluering af aftalen EU/Australien om passageroplysninger (PNR) (
<P>
Før afstemningen om punkt 1, litra g
<SPEAKER ID="118" NAME="Sophia in 't Veld" LANGUAGE="EN">
Hr. formand! Efter aftale med skyggeordførerne fra PPE-DE-, PSE- og Verts/ALE-Gruppen vil jeg gerne fremsætte et mundtligt ændringsforslag til punkt 1, litra g. Det består af to små ændringer.
<P>
Den første er, at vi erstatter ordene "ikke opfylder" i anden sætning med "muligvis ikke er i overensstemmelse med," så anden sætning lyder: "og at aftalen som følge heraf muligvis ikke er i overensstemmelse med EU's og internationale databeskyttelsesstandarder."
<P>
Den anden lille ændring er i sidste sætning, hvor jeg gerne vil erstatte ordet "gør" med "kan gøre," så der står: "mener, at dette kan gøre aftalen juridisk uholdbar."
<SPEAKER ID="119" NAME="Formanden">
Fru in 't Veld! Jeg vil gerne spørge om noget. Har jeg ret, hvis jeg formoder, at hvis Deres mundtlige ændringsforslag bliver vedtaget, så erstatter det den delte afstemning? Altså hvis Deres mundtlige ændringsforslag bliver vedtaget, kan vi stemme samlet om punktet. Er det korrekt?
<SPEAKER ID="120" NAME="Sophia in 't Veld" LANGUAGE="EN">
Hr. formand! Ja, for mit vedkommende, for det var PSE-Gruppen, der anmodede om delt afstemning, fordi den ikke var enig i det midterste afsnit. Hvis mit mundtlige ændringsforslag bliver vedtaget - og jeg står og kigger på skyggeordføreren fra PSE-Gruppen, og ja, hun er enig med mig - så kan de støtte det samlede punkt, så vi kan stemme om punktet samlet.
<P>
(Parlamentet vedtog det mundtlige ændringsforslag)
