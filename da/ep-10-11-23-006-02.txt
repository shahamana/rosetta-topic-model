<CHAPTER ID="006-02">
2. Anvendelse af Den Europæiske Fond for Tilpasning til Globaliseringen: Noord Brabant og Zuid Holland, hovedgruppe 18/Nederlandene (
<P>
- Før afstemningen:
<SPEAKER ID="083" NAME="Lucas Hartong" AFFILIATION="NI">
(NL) Hr. formand! Spørgsmålet om støtte til Nederlandene fra EU's Solidaritetsfond er heldigvis stadig på dagsordenen, men hvis det havde været op til hr. Daul, min kollega fra Gruppen for Det Europæiske Folkeparti (Kristelige Demokrater), ville vi ikke have den afstemning i dag, og Nederlandene ville blive straffet for at afvise stigningen på 6 % til EU-budgettet og indførelsen af europæiske skatter. Delegationen fra det nederlandske frihedsparti PVV finder det fuldstændig uacceptabelt, at hr. Daul overhovedet har fået tanken. Det er en grov fornærmelse af Nederlandene som medlemsstat.
<SPEAKER ID="084" NAME="Formanden">
Det var netop dette punkt, vi drøftede i går, og forhandlingen er slut.
<SPEAKER ID="085" NAME="Joseph Daul" AFFILIATION="PPE">
(FR) Hr. formand, mine damer og herrer! Under den seneste formandskonference besluttede vi at sætte Matera-betænkningen på dagsordenen i dag. Ingen bad om, at betænkningen ikke skulle på dagsordenen. Derfor spørger formanden, om vi med en sådan person iblandt os skal kunne diskutere åbent, som vi har været vant til det i fem år? Det er det spørgsmål, jeg vil stille torsdag morgen. Hvis desuden De Europæiske Konservative og Reformister fortsat lader denne person deltage i formandskonferencen, vil vi ændre vores arbejdsmetoder. Det var alt, hvad jeg havde at sige.
<SPEAKER ID="086" NAME="Barbara Matera" LANGUAGE="IT">
Hr. formand, mine damer og herrer! I dag skal vi stemme om en støttepakke til Nederlandene, som har anmodet om anvendelse af Den Europæiske Fond for Tilpasning til Globaliseringen til udbetaling af en samlet sum på 10,5 mio. EUR.
<P>
Denne overførsel af internationale midler til EU's budget kan stadig gennemføres i henhold til den almindelige procedure. Fremtidige anmodninger om støtte - og antallet er stadigt stigende - risikerer imidlertid at blive blokeret på grund af den manglende godkendelse af 2011-budgettet. Hvis det tolvte system træder i kraft i januar, vil det faktisk ikke være muligt at foretage overførsler og de nødvendige betalinger.
<P>
Under disse særlige omstændigheder og med et Europa, der som helhed har økonomiske vanskeligheder, håber Parlamentet på en stor ansvarsfølelse hos medlemsstater, som har ydet modstand i Rådet mod at vedtage en budgetstramning, der er i overensstemmelse med beføjelserne i Lissabontraktaten.
