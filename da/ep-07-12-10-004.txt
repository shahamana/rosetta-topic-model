<CHAPTER ID="004">
Parlamentets sammensætning
<SPEAKER ID="009" NAME="Formanden">
De 35 rumænske medlemmer vil være stemmen for det rumænske folk og repræsentere dets interesser i Europa-Parlamentet. Som formand for Europa-Parlamentet vil jeg ønske vores nye kolleger - hvor vi allerede kender mange for deres hidtidige arbejde - held og lykke i de kommende 18 måneder af deres valgperiode.
<P>
Ved denne lejlighed vil jeg også gerne sige tak til alle medlemmerne af det rumænske parlament, som har været observatører siden september 2005 og medlemmer af Europa-Parlamentet siden den 1. januar i år. Jeg takker Dem for Deres utrættelige arbejde og Deres engagement i europæisk fællesskab.
<P>
(Bifald)
<P>
I alt 13 af de første medlemmer af Europa-Parlamentet blev genvalgt, og jeg håber, at de vil hjælpe deres nye kolleger med en fuldstændig og hurtig integrering i Parlamentets arbejde, således at de sammen bidrager til det europæiske enhedsprojekt til gavn for deres vælgere.
<P>
En medlemsliste bliver offentliggjort i protokollen for dagens møde. Igen byder vi velkommen til vores kolleger fra Rumænien.
