<CHAPTER ID="004-02">
2. Statistik over pesticider (
<SPEAKER ID="100" NAME="Bart Staes" LANGUAGE="NL">
Hr. formand! Blot som forklaring så er dette den tredje af tre betænkninger om anvendelsen af pesticider.
<P>
Tidligere i år, i den forrige valgperiode, vedtog vi en forordning om markedsføring af plantebeskyttelsesmidler. Dengang vedtog vi også et direktiv om bæredygtig anvendelse af pesticider, og den nuværende forordning om statistikker over pesticider er den tredje bestanddel.
<P>
Forslaget skulle behandles af Forligsudvalget, da der var noget, der gik galt i den forrige parlamentsperiode. Der manglede en mængde medlemmer, og ved andenbehandlingen var der for få til stede, til at vi kunne opnå tilstrækkelig mange stemmer til at afslutte andenbehandlingen.
<P>
I den forbindelse har jeg ønsket ordet for at takke det svenske formandskab og navnlig det tjekkiske formandskab, da de kunne have ødelagt andenbehandlingen fuldstændig. De kunne have afvist en forligsprocedure. Takket være deres gode forhold til Parlamentet og også takket være formændene for de politiske grupper, som sluttede sig til mig for at skrive et brev til formandskabet straks efter valget, har det vist sig muligt at gemme denne betænkning og via forligsproceduren sikre, at vi i dag kan stemme om teksten i den version, vi blev enige om ved andenbehandlingen. Jeg vil gerne takke alle, der har været med.
