<CHAPTER ID="007">
Velkomst
<SPEAKER ID="119" NAME="Formanden">
Jeg kan med glæde oplyse, at vi som led i vores række af interparlamentariske møder har besøg af en delegation fra det tunesiske parlament anført af Salah Tabarki, som er formand for udvalget for politiske anliggender, menneskerettigheder og udenrigsanliggender i det tunesiske parlament.
<P>
Vi byder hr. Tabarki og medlemmerne af delegationen hjerteligt velkommen. Jeg vil gerne understrege den store betydning, som vi tillægger dette møde, som finder sted for første gang i fem år.
<P>
Parlamentet følger med stor interesse den politiske og økonomiske udvikling i Tunesien, da EU er landets vigtigste handelspartner. De relationer, som De etablerer med Europa-Parlamentets Delegation for Forbindelserne med Maghreblandene, vil sikre Dem tilstrækkelige institutionelle rammer for dialog om emner af fælles interesse vedrørende udvikling af demokratiet og retsstatsprincippet.
<P>
Vi håber, at Deres besøg vil være behageligt og frugtbart.
