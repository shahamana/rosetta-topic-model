<CHAPTER ID="011">
Et frivilligt mærkningssystem i blindskrift på industriprodukters emballage (skriftlig erklæring) 
<SPEAKER ID="142" NAME="Formanden">
Skriftlig erklæring nr. 0014/2011 af Konstantinos Poupakis, Richard Howitt, Ádám Kósa, Eva Lichtenberger og Cecilia Wikström om et frivilligt mærkningssystem i blindskrift på industriprodukters emballage har samlet underskrifter fra flertallet af Parlamentets medlemmer og vil følgelig i overensstemmelse med forretningsordenens artikel 123 blive sendt til adressaterne og offentliggjort som vedtagne tekster fra dette møde med angivelse af underskrivernes navne.
<SPEAKER ID="143" NAME="Konstantinos Poupakis" AFFILIATION="PPE">
(EL) Fru formand! Jeg vil gerne både personligt og på vegne af mine kolleger, hr. Kósa, fru Wikström, hr. Howitt og fru Lichtenberger takke alle, der støttede vores skriftlige erklæring om, at de blinde og tunghøre har ret til at leve uafhængigt og deltage fuldt ud i samfundet. Vi håber, at dette initiativ vil lægge grunden til en videre og øjeblikkelig indsats i denne henseende, og vi takker Dem alle.
