<CHAPTER ID="007-19">
19. Pesticidrester i eller på fødevarer og foderstoffer (Kommissionens gennemførelsesbeføjelser) (afstemning)
<P>
Betænkning af Robert Sturdy
<P>
Før afstemningen
<SPEAKER ID="108" NAME="Siim Kallas" LANGUAGE="EN">
Hr. formand! Kommissionen vil gerne takke Europa-Parlamentet for dets konstruktive støtte og hilse det gode kompromis velkommen, som er opnået. Som en del af dette kompromis er Kommissionen gået ind på at afgive følgende erklæring:
<P>
"Standardtidsfristen for forskriftsproceduren med kontrol er fastsat i artikel 5a, stk. 3 og 4, i beslutning 1999/468/EF. Der kan dispenseres fra stk. 3 og 4 i velbegrundede undtagelsestilfælde. Formålet med at beskære tidsfristerne under forskriftsproceduren med kontrol i forslag til Europa-Parlamentets og Rådets forordning om ændring af forordning (EF) nr. 396/2005 om maksimalgrænseværdier for pesticidrester i eller på vegetabilske og animalske fødevarer og foderstoffer, hvad angår de gennemførelsesbeføjelser, der tillægges Kommissionen, er at afslutte processen fra ansøgning om en maksimal grænseværdi til vedtagelse inden for under et år. Disse tilpasninger er nødvendige for at sikre konsistens med den foreslåede etårsfrist for godkendelse af plantebeskyttelsesprodukter i forslaget til Europa-Parlamentets og Rådets forordning om markedsføring af plantebeskyttelsesprodukter.
<P>
Kommissionen vil undersøge rimeligheden af beskæringen af tidsfristerne under forskriftsproceduren med kontrol efter to års erfaring med godkendelsesproceduren i forslaget til Europa-Parlamentets og Rådets forordning om markedsføring af plantebeskyttelsesprodukter under hensyntagen til erfaringerne med at anvende denne procedure i Europa-Parlamentet og Rådet."
