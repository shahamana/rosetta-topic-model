<CHAPTER ID="007-08">
8. Ukraine (
<SPEAKER ID="127" NAME="Hannes Swoboda" AFFILIATION="S&amp;D">
(EN) Fru formand! Hvis vi ikke kan finde et flertal, så vil jeg gerne bede Parlamentet om at flytte afstemningen om beslutningen til det kommende møde i Strasbourg.
<P>
Vi havde en meget åben forhandling i går, og mange af os gav udtryk for bekymring med hensyn til udviklingen i Ukraine.
<P>
Vi skal forhandle med udenrigsministrene i næste uge. Vi har en valgobservationsmission. Vi vil afholde møder i Partnerskabscellen i Kiev og Odessa i starten af næste måned. Så det ville være retfærdigt, hvis vi stemmer om beslutningen umiddelbart efter det besøg på næste plenarmøde i Bruxelles.
<P>
Jeg håber, medlemmerne kan tilslutte sig dette og støtte det.
<SPEAKER ID="128" NAME="Formanden">
Tak, hr. Swoboda. Jeg vil høre endnu en taler for, hvis der er en taler for.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Fru formand! Jeg vil gerne støtte hr. Swobodas forslag. Jeg mener, at det vil være en fornuftig ting fra Parlamentet side, at vores vurdering af situationen i Ukraine, som vi drøftede i går, flyttes til Parlamentets næste plenarmøde. På dette tidspunkt vil der være sket vigtige ændringer i Ukraine, og vores perspektiv vil så blive væsentligt bredere. Vi vil have betænkningen fra de af vores kolleger, som skal føre tilsyn med valgene i Ukraine, og det forekommer mig, at Parlamentet vil handle klogt ved at flytte afstemningen.
<SPEAKER ID="130" NAME="Formanden">
Tak, hr. Kamiński. Jeg tror, vi har en taler imod i hr. Gahler. Er det rigtigt?
<SPEAKER ID="131" NAME="Michael Gahler" AFFILIATION="PPE">
(EN) Fru formand! Jeg vil bede mine kolleger stemme imod udsættelsen. Vi må lade vores stemme høre inden valgene, så det skal være nu.
<P>
Det er et spørgsmål om retfærdige valg i et europæisk land, og det kan ikke være et forudindtaget emne. Sidste gang i 2004 kunne vi først tale efter valgene, hvor der blev begået svindel, og vi stod samlet.
<P>
Denne gang er der rigelige beviser på forhånd for sikkerhedstjenestens indgriben og for en omfattende praksis med lokale partilister, der ikke tillades, eller falske partilister, for at forvirre vælgerne.
<P>
Så lad os stå samlet igen for demokratiets skyld. Jeg mener, at de ukrainske ambassaders omfattende lobbyarbejde i hele Europa for at forhindre denne beslutning er bevis for, at vi gør rigtigt i at tale nu.
<SPEAKER ID="132" NAME="Formanden">
Jeg vil nu sende hr. Swobodas forslag om at afstemningen skal udskydes til afstemning.
<SPEAKER ID="133" NAME="Francesco Enrico Speroni" AFFILIATION="EFD">
(IT) Fru formand! De bedes venligst tydeliggøre, om anmodningen går på at udskyde den til Bruxelles eller til Strasbourg, for jeg har hørt begge udgaver?
<SPEAKER ID="134" NAME="Formanden">
Det ser ud til at være Bruxelles. Er alle enige i, at forslaget går på at udskyde afstemningen til mødet i Bruxelles? På den baggrund sætter jeg forslaget til afstemning.
<P>
(Parlamentet godkendte anmodningen om at udskyde den endelige afstemning)
