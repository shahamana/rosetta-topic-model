<CHAPTER ID="004">
Anmodning om beskyttelse af parlamentarisk immunitet
<SPEAKER ID="009" NAME="Formanden">
Nu til nogle administrative meddelelser. Hr. de Magistris har fremsat to anmodninger om parlamentarisk immunitet og privilegier i to retssager, som han er involveret i i henholdsvis Cosenza og Milano. Hr. Uspaskich har ønsket immunitet og privilegier i en retssag, som han er involveret i i Vilnius. Hr. Tudor har fremsat anmodning om immunitet og privilegier. I henhold til forretningsordenens artikel 6, stk. 3 vil disse anmodninger blive sendt til det ansvarlige udvalg, der er Udvalget om Retlige Anliggender.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Hr. formand! Dette er ikke en bemærkning til forretningsordenen. Jeg forstod blot ikke, hvad De sagde.
<P>
Hvis jeg ikke tager fejl, har hr. de Magistris anmodet om beskyttelse af sin immunitet. Der må være tale om en misforståelse. Da hr. de Magistris er stærk modstander af immunitet i mit hjemland, er der sikkert tale om en misforståelse. Jeg finder det usandsynligt, at hr. de Magistris har anmodet om beskyttelse af sin immunitet. Jeg må have misforstået det, og jeg vil derfor gerne have en afklaring i denne sag.
<SPEAKER ID="011" NAME="Formanden">
Som sagt var der tale om en anmodning om immunitet. Som sædvanlig bliver beslutningen truffet af vores udvalg i henhold til forretningsordenens artikel 6, stk. 3.
