<CHAPTER ID="008-01">
1. Tredjelande, hvis statsborgere skal være i besiddelse af visum ved passage af de ydre grænser, og tredjelande, hvis statsborgere er fritaget for dette krav (
<SPEAKER ID="076" NAME="Tanja Fajon" LANGUAGE="EN">
Hr. formand! Som det blev meddelt ved gårsdagens forhandling, er der udformet en fælles politisk erklæring fra Europa-Parlamentet og Rådet, hvori de to institutioner med støtte fra Kommissionen forpligter sig til at færdiggøre processen for Bosnien og Albanien hurtigst muligt. Jeg vil gerne læse erklæringens tekst op.
<P>
"EU støtter utvetydigt målet om afskaffelse af visumordningen for alle lande på Vestbalkan. Europa-Parlamentet og Rådet anerkender, at Den Tidligere Jugoslaviske Republik Makedonien, Montenegro og Serbien opfylder alle betingelser for visumliberalisering. Dette har gjort det muligt at vedtage ændringen af forordning (EF) nr. 539/2001 tidsnok til, at disse tre lande kan komme med i ordningen for visumfritagelse den 19. december 2009.
<P>
Europa-Parlamentet og Rådet udtrykker håb om, at Albanien og Bosnien-Hercegovina også snart vil blive berettiget til visumliberalisering. I den forbindelse opfordrer Europa-Parlamentet og Rådet disse to lande til at gøre alt for at overholde alle benchmarks i Kommissionens køreplan.
<P>
Europa-Parlamentet og Rådet opfordrer Kommissionen til at fremsætte et forslag til retsakt for at ændre forordning (EF) nr. 539/2001, så snart den vurderer, at de enkelte lande opfylder de pågældende benchmarks i køreplanerne med henblik på at opnå visumliberalisering for borgerne i disse lande hurtigst muligt.
<P>
Europa-Parlamentet og Rådet vil behandle et forslag til ændring af forordningen om Albanien og Bosnien-Hercegovina hurtigst muligt."
<SPEAKER ID="077" NAME="Algirdas Šemeta" LANGUAGE="EN">
Hr. formand! Kommissionen glæder sig over Parlamentets positive modtagelse af dette forslag til retsakt på plenum i går. Vedtagelsen af dette forslag vil få konkret betydning for borgerne i de pågældende lande.
<P>
Som det blev sagt i går, vil Bosnien-Hercegovina og Albanien ikke blive glemt. Kommissionen vil fremsætte forslag om ophævelse af visumkravene i disse lande hurtigst muligt i 2010, når de har opfyldt de nødvendige krav i køreplanen.
<P>
I den henseende støtter Kommissionen Rådets og Parlamentets fælles erklæring.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Hr. formand! Jeg vil blot gerne sige, at det er beklageligt, at det svenske formandskab ikke kan være repræsenteret her i dag på det rette ministerniveau, fordi det ikke er blevet inviteret.
<P>
Det svenske formandskab forhandlede den fælles erklæring på plads. Erklæringen er den vigtigste politiske succes inden for visumliberalisering. Det skylder vi formandskabet, men vi har ikke engang mulighed for at sige tak. Jeg vil gerne have det ført til protokols, at formandskabet for Rådet ikke er til stede, ikke fordi det ikke ønsker at være her, men fordi det ikke har modtaget en invitation.
<SPEAKER ID="079" NAME="Formanden">
Fru Corazza Bildt, jeg forstår udmærket, hvad De siger. Jeg vil imidlertid gerne slå fast, at Rådet til enhver tid kan deltage i vores møder. Det har således ret til at være til stede og behøver ikke nogen invitation.
