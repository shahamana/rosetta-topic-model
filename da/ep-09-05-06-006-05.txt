<CHAPTER ID="006-05">
5. Ligebehandling af mænd og kvinder i selvstændige erhverv (
<SPEAKER ID="171" NAME="Astrid Lulling" LANGUAGE="FR">
Fru formand! Jeg var enig med hr. Cocilovo, som var ordfører for udtalelsen fra Udvalget om Beskæftigelse og Sociale Anliggender, om, at følgende bestemmelse bør indføjes i den vigtige artikel 6: "Hvis en medlemsstats lovgivning ikke indeholder et krav om obligatorisk deltagelse i socialsikringsordningen for selvstændige, indrømmes deltagelse på anmodning til den medhjælpende ægtefælle."
<P>
Jeg skal forklare, hvad jeg mener hermed. Vi insisterer på, at medhjælpende ægtefæller skal være forsikret, som det er tilfældet for selvstændige. Hvis de selvstændige i et land ikke er obligatorisk forsikrede, kan vi dog ikke kræve, at dette gør sig gældende for deres ægtefæller, da de ikke kan være tilknyttet en forsikringsordning, der ikke findes. Derfor skal denne supplerende bestemmelse vedtages. Jeg handler også på hr. Cocilovos vegne i dette spørgsmål.
