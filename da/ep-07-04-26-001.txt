<CHAPTER ID="001">
Åbning af mødet
<P>
(Mødet åbnet kl. 10.00)
<SPEAKER ID="005" NAME="Richard Corbett" AFFILIATION="PSE">
(EN) Hr. formand! Jeg ønsker ikke at forsinke forhandlingerne, men jeg og andre har stillet forslag om en skriftlig erklæring i forbindelse med, at Parlamentets Præsidium havde omgjort sin beslutning om at indføre et totalt forbud mod rygning i Parlamentet.
<P>
Jeg har modtaget meddelelser fra mødetjenesten og nu også fra formanden om, at det ikke er i overensstemmelse med reglerne at udarbejde en skriftlig erklæring om et internt anliggende i Parlamentet. Hvis man ser på forretningsordenen, fremgår det imidlertid meget tydeligt, at en skriftlig erklæring kan omhandle et hvilket som helst anliggende inden for EU's ansvarsområde, hvilket dette så absolut er. Må jeg derfor igennem Dem opfordre til, at formanden henviser spørgsmålet om fortolkning af reglerne på dette punkt til det udvalg, der er ansvarligt for fortolkning af reglerne, nemlig Udvalget om Konstitutionelle Anliggender?
<SPEAKER ID="006" NAME="Formanden">
Ja, det går vi videre med, hr. Corbett. Vi bør lytte meget omhyggeligt til ethvert forslag, De kommer med vedrørende forretningsordenen! Derfor følger vi Deres opfordring.
