<CHAPTER ID="009-06">
6. Innovativ finansiering på globalt og europæisk plan (
<SPEAKER ID="141" NAME="Jean-Paul Gauzès" AFFILIATION="PPE">
(FR) Fru formand! Jeg beklager, at der er en vis forvirring i denne betænkning af fru Podimata, som rejser en række vigtige aspekter af innovativ finansiering. Jeg vil gerne bede Gruppen for Det Progressive Forbund af Socialdemokrater i Parlamentet om at trække deres alternative forslag tilbage, så vi kan afslutte det fælles arbejde med udkastet.
<P>
For det andet beklager jeg, at der er skabt en lidt kunstig modsætning vedrørende spørgsmålet om en skat på finansielle transaktioner, og at der er to meget enslydende ændringsforslag. Jeg beklager, at Parlamentet af den grund ikke kan udtrykke overvældende støtte til denne skat under forhold, der er rimelige med hensyn til Europas konkurrenceevne.
<SPEAKER ID="142" NAME="Martin Schulz" AFFILIATION="S&amp;D">
(DE) Fru formand! Jeg kan sige følgende til hr. Gauzès: Ja, vi agter at trække forslaget til alternativ beslutning tilbage. Det anbefalede jeg min gruppe af en meget enkel grund, nemlig at følgende ændringsforslag, der er underskrevet af 120 medlemmer fra alle grupper, viser, at forslagene vedrørende en skat på finansielle transaktioner ikke er forbeholdt en bestemt gruppe, uanset om det er Socialisterne, de Konservative, Det Europæiske Folkepartis Gruppe (Kristelige Demokrater) eller Gruppen De Grønne/Den Europæiske Fri Alliance. Sagen er, at vi stiller et institutionelt forslag og sender et institutionelt signal om, at Parlamentet på tværs af partier og grupper kan sige, at vi ønsker, at den private sektor betaler sin andel af håndteringen af krisens byrde. Det er ikke et krav fra Socialdemokraterne eller PPE-Gruppen, det er vores fælles ønske. Hvis det lykkes os at sende dette signal i dag på et institutionelt grundlag, er det en stor succes for Parlamentet. Derfor trækker vi vores forslag tilbage.
<P>
(Bifald)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Fru formand! I går fremsatte Det Europæiske Folkepartis Gruppe (Kristelige Demokrater) et andet forslag her i salen, som også kan være et kompromis. Det var, om det kan gøres klart, at der vil blive kanaliseret ressourcer til EU's budget og støttemekanismen? Vi fremsatte forslaget under forhandlingen i går, og vi venter på et svar, så vi kan nå frem til et kompromis og sende et positivt budskab til EU's institutioner.
