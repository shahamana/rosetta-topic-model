<CHAPTER ID="006-25">
25. Fælles regler for det indre marked for elektricitet (
<P>
- Før afstemningen:
<SPEAKER ID="117" NAME="Eluned Morgan">
ordfører. - (EN) Hr. formand! Parlamentet har flyttet sig i forhold til sin holdning under førstebehandlingen af direktivet om elektricitet og gas. Jeg vil blot ganske kort forklare hvorfor.
<P>
Betænkningen er langt fra perfekt, men vi mener, at vi har opnået væsentlige gevinster for energiforbrugere i EU. Vi har for første gang sat spørgsmålet om energifattigdom på den europæiske dagsorden, og vi har sikret de nationale tilsynsmyndigheders uafhængighed og givet dem en udvidet opgave med at føre tilsyn med det nye system.
<P>
Vi vil dog gerne opfordre Kommissionen og især konkurrencemyndighederne til at fortsætte deres arbejde med at sikre, at de selskaber, der ejer både genererings- og transmissionssystemer, spiller efter reglerne og ikke misbruger deres stillinger.
<P>
Jeg vil gerne takke mine kolleger for deres hjælp gennem årene.
