<CHAPTER ID="009-07">
7. Kommunikationsinfrastruktur i forbindelse med Schengen-informationssystemet (afgørelse) (afstemning) 
<P>
Betænkning af Carlos Coelho (A6-0357-2007)
<P>
Før afstemningen
<SPEAKER ID="125" NAME="Carlos Coelho  " AFFILIATION="PPE-DE">
ordfører. - (PT) Hr. formand! Da vi er forsinket, vil jeg blot fremføre tre korte bemærkninger: For det første beklager Europa-Parlamentet forsinkelsen af SIS II. For det andet står Parlamentet over for et hastetilfælde, for hvis ikke vi træffer en beslutning nu, kan medlemsstaterne blive nødt til at genetablere de indre grænser, hvilket er uacceptabelt. For de tredje foretrækker Parlamentet den tekniske løsning, hvor aftalen med SISNET forlænges, og anser den alternative løsning med aftalen med s-Testa for at være en økonomisk skadelig løsning, men desværre er vi nødt til at holde begge i spil for at undgå at rejse grænserne, hvilket ingen ønsker.
