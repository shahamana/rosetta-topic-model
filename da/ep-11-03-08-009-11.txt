<CHAPTER ID="009-11">
11. Ligestilling mellem kvinder og mænd - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Fru formand, mine damer og herrer! I punkt 66 efter sætningen "understreger, at kvinder skal have kontrol over deres seksuelle og reproduktive rettigheder, navnlig via let adgang til svangerskabsforebyggelse og abort" vil jeg med dette mundtlige ændringsforslag foreslå, at følgende tekst indsættes efter ordet "abort": "erkender det ufødte barns ret til liv og opfordrer medlemsstaterne og Kommissionen til at gennemføre foranstaltninger og aktiviteter til støtte for en fortsættelse af graviditeten i form af specifikke social- og velfærdspolitikker, der, hvor det er muligt, hjælper kvinder med at håndtere de årsager, der har ført dem til at vælge abort".
<P>
Formålet med dette mundtlige ændringsforslag er at sikre kvinders frihed til at få sikker adgang til at afslutte en graviditet, men også til at bekræfte princippet om, at abort ikke er en forsinket præventionsmetode eller et middel til at undgå graviditet.
