<CHAPTER ID="007-20">
20. De lovgivningsmæssige aspekter ved nanomaterialer (
<P>
Før afstemningen
<SPEAKER ID="146" NAME="Carl Schlyter" LANGUAGE="SV">
Fru formand! Jeg vil blot gerne sige, at Kommissionen har indgivet et forslag på dette nye og vigtige politiske område, som betød, at vi mente, at det ville være tilstrækkeligt at indføre bestemmelser i den nuværende lovgivning. Parlamentet anmoder nu meget klart om, at Kommissionen foretager en grundig gennemgang af al relevant lovgivning, så vi kan beskytte forbrugerne, arbejderne og miljøet mod nanoprodukters negative effekter, og så de kan få et marked, der er sikkert, og som er i stand til at udvikle sig. Jeg vil gerne minde Dem om, at Kommissionen har to år til at efterleve Parlamentets anmodning, og at det takket være et kompromis vil fremgå meget klart af dagens afstemning, at Parlamentet støtter dette næsten enstemmigt.
<P>
Tiden er nu inde til, at Kommissionen straks begynder at arbejde på den grundige gennemgang, så nanoteknologien kan reguleres på en måde, der beskytter borgerne.
