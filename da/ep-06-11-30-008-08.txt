<CHAPTER ID="008-08">
8. Bulgariens tiltrædelse (afstemning) 
<P>
Før afstemningen on ændringsforslag 2
<SPEAKER ID="085" NAME="Rebecca Harms" AFFILIATION="Verts/ALE">
(EN) Hr. formand! Med hensyn til ændringsforslag 2 fra min gruppe vil jeg gerne sige, at Van Ordens betænkning fjerner Parlamentet fra tiltrædelsesprotokollens retsgrundlag.
<P>
(DE) I tiltrædelsesprotokollen har vi fastlagt, at atomkraftværket Kosloduj skulle lukkes ned. Der er ingen korrektioner til denne opfattelse med hensyn til sikkerheden fra Rådet eller Euratom, sådan som PPE-Gruppen hævder. Jeg opfordrer derfor kollegerne til at stemme for vores ændringsforslag, så vi ikke overtræder tiltrædelsesprotokollen.
<SPEAKER ID="087" NAME="Formanden">
Mange tak, fru Harms. Vi tager punktet ad notam, men jeg ønsker ikke at genåbne forhandlingen nu.
<P>
Efter afstemningen om ændringsforslag 2
<SPEAKER ID="088" NAME="Geoffrey Van Orden " LANGUAGE="EN">
Hr. formand! Jeg forsøgte at få ordet inden den sidste afstemning. De gav ordet til én, der var uenig i ordførerens holdning om dette særlige emne. Det var helt forkert at sige, at noget her var i strid med tiltrædelsestraktaten. Vi bad blot om større fleksibilitet i dette spørgsmål. I lyset heraf vil jeg bede om en afstemning om ændringsforslag 9.
<SPEAKER ID="089" NAME="Formanden">
Jeg ved, at afstemningen var meget tæt, hr. Van Orden, men jeg tror ikke, at fru Harms' bemærkninger påvirkede resultatet af afstemningen. Parlamentets reaktioner på hendes bemærkning indikerer, at alle vidste, hvad hun ville sige. Jeg ønsker imidlertid ikke at lade afstemningen gå om. Det ville være forkert. Jeg beklager, og jeg undskylder, at jeg ikke så Dem række hånden op. På den anden side mener jeg imidlertid ikke, at vi kan ændre afstemningen.
<SPEAKER ID="090" NAME="Geoffrey Van Orden " LANGUAGE="EN">
Hr. formand! Vi beder ikke om en fornyet afstemning men om en afstemning om den nærværende tekst. Jeg tror desværre, at indlægget påvirkede netop dette ændringsforslag. Forskellen var kun på tre eller fire stemmer. Jeg mener virkelig, at vi bør give Parlamentet mulighed for at stemme om de andre ændringsforslag.
<SPEAKER ID="091" NAME="Formanden">
Jeg forstår, hvad De mener, hr. Van Orden, men jeg er bange for, at vi ikke kan lade afstemningen gå om. Det var en afstemning ved navneopråb, og der var et klart resultat trods en tæt afstemning. Selv om formanden har en vis fleksibilitet, når det drejer sig om en afstemning ved håndsoprækning, er jeg bange for, at det under de aktuelle omstændigheder ikke er muligt at lade afstemningen gå om.
<P>
(Bifald)
