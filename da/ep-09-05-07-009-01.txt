<CHAPTER ID="009-01">
1. Ligestillingsaspektet i EU's eksterne forbindelser (
<P>
- Før afstemningen
<SPEAKER ID="088" NAME="Libor Rouček" LANGUAGE="EN">
Hr. formand! EU og EU's medlemsstater har forpligtet sig til at forfølge ligestilling mellem mænd og kvinder og styrkelse af kvinders rolle som en af de vigtigste prioriteter på den internationale dagsorden.
<P>
Nærmere undersøgelser viser dog, at den praktiske gennemførelse af ligestilling i EU's eksterne politikker fortsat er vag. F.eks. har kun otte af de 27 medlemsstater vedtaget nationale handlingsplaner for FN's Sikkerhedsråds resolution 1325.
<P>
Kvinder er desuden stadig alvorlig underrepræsenteret i ledende stillinger i Kommissionen og Rådet. Der er faktisk ikke en eneste kvinde blandt EU's særlige repræsentanter for øjeblikket. Derfor understreges det i betænkningen, at EU skal opfylde sine forpligtelser på dette område fuldt ud. Kommissionen skal f.eks. sætte yderligere gang i sit arbejde med at udarbejde en EU-handlingsplan om ligestilling mellem mænd og kvinder. Jeg er overbevist om, at dette er nøglen til at styrke kønsaspektet i EU's udenrigspolitik.
<P>
Lad mig til sidst sige, at kvinders rettigheder er en del af det bredere begreb menneske- og borgerrettigheder. Hvis ikke der tages fat på ligestilling og fremme af kvinders rettigheder i EU's udenrigspolitik, kan denne ikke være virkningsfuld.
<P>
(Bifald)
