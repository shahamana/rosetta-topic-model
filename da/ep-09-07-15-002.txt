<CHAPTER ID="002">
Undertegnelse af retsakter vedtaget ved fælles beslutningstagning: se protokollen
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Hr. formand! Det litauiske parlament stemte i går om en lov om homoseksualitet, om propaganda for homoseksualitet og biseksualitet. Litauens præsident havde allerede afvist at undertegne denne lov. Den blev henvist til fornyet behandling i parlamentet. Denne lov er i direkte strid med EU's charter om grundlæggende rettigheder og Lissabontraktatens artikel 6, stk. 1.
<P>
Jeg opfordrer derfor formanden til på Parlamentets vegne at protestere mod denne lov i de europæiske værdiers navn, da charteret om de grundlæggende rettigheder som gengivet i Lissabontraktaten indeholder en bestemmelse om ikkeforskelsbehandling på grund af seksuel orientering, og denne lov diskriminerer seksuelle mindretal.
<P>
Jeg beder formanden om på Parlamentets vegne skriftligt at meddele Litauens parlament, at denne lov går imod den fælles, europæiske tanke.
<P>
(Bifald)
<SPEAKER ID="008" NAME="Formanden">
Tak. Vi går nu over til en præsentation af dagsordenen.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Hr. formand! Kan De fortælle, om De vil gøre noget eller ikke? Jeg har bedt Dem om at gøre noget, og så bør De også fortælle mig, om De vil gøre det eller ikke. Det var det, jeg spurgte Dem om.
<SPEAKER ID="010" NAME="Formanden">
Jeg undersøger, hvad Litauens parlament har vedtaget, og beslutter så, hvad jeg vil gøre. Jeg skal nok informere Dem.
