<CHAPTER ID="019">
Velkomstord
<SPEAKER ID="327" NAME="Formanden">
Det er mig en stor glæde at byde velkommen til en delegation fra det syriske parlament. Delegationen er ledet af hr. Numair Ghanem, formand for Udenrigsudvalget, der er på sit tredje besøg i Europa-Parlamentet.
<P>
(Bifald)
<P>
Velkommen, hr. Ghanem!
<P>
Jeg vil gerne understrege betydningen af Deres besøg. Deres land, Syrien, spiller en meget vigtig rolle i Mellemøsten, og Deres besøg er særligt betydningsfuldt på grund af den særlige situation, som regionen befinder sig i i dag.
<P>
Syrien er desuden det sidste land i Euro-Middelhavsområdet, som vi endnu ikke har undertegnet en associeringsaftale med, til trods for at forhandlingerne allerede er afsluttet.
<P>
Jeg er overbevist om, at Deres kontakter med Europa-Parlamentet vil styrke den parlamentariske dialog, og at de møder, De skal holde, vil blive starten på en ny etape i styrkelsen af forbindelserne mellem den syriske befolkning og EU.
<P>
Jeg ønsker Dem, hr. Ghanem, og Deres ledsagere velkommen og håber, at De får et udbytterigt ophold!
