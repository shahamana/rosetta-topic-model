<CHAPTER ID="004">
Arbejdsplan: se protokollen
<SPEAKER ID="081" NAME="Richard Howitt" AFFILIATION="PSE">
- (EN) Hr. formand! Til forretningsordenen, må jeg anmode om et omgående initiativ fra Parlamentets formands side til at forlange beskyttelse for en delegation fra Colombia, der besøgte Parlamentet her den 27. og 28. juni, og hvis medlemmer i denne uge blev udsat for en offentlig dødstrussel, fordi de havde talt her til fordel for et forslag om en humanitær udveksling af fanger i den colombianske konflikt.
<P>
Anklagen om, at delegationens medlemmer, inklusive Yolanda Pulecio de Betancourt, der er mor til den franske tidligere colombianske præsidentkandidat, monsignor Luis Augusto Castro, som er overhoved for den katolske kirke i Colombia, og dr. Jose Noe Rios, generalsekretær i Colombias liberale parti, alle støtter landets guerillabevægelse, er vanvittig, og den udsætter denne gruppe for stor fare.
<P>
Af humanitære grunde alene anmoder jeg formanden om at gøre alt, hvad han kan for at gøre forestillinger vedrørende deres sikkerhed.
<P>
(Bifald)
