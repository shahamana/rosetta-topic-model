<CHAPTER ID="005">
Meddelelse fra formandskabet
<SPEAKER ID="047" NAME="Formanden">
Som bekendt udtalte Europa-Parlamentet sig den 15. juni til fordel for Sloveniens vedtagelse af euroen fra den 1. januar 2007. I denne forbindelse er der behov for nogle tekniske tilpasninger.
<P>
Selv om det ikke er påkrævet i henhold til traktaten, har Rådet foretrukket at bede om en udtalelse. Økonomi- og Valutaudvalget mente ikke, at der var behov for en beslutning fra Parlamentet med hensyn til denne udtalelse, hvorfor fru Berès, der er formand for nævnte udvalg, har sendt et brev til formanden for Økofin, hvori hun gav udtryk for Økonomi- og Valutaudvalgets positive holdning til de tekniske tilpasninger, der skal foretages.
<P>
Vi ønsker derfor vores europæiske slovenske medborgere held og lykke med deres nye valuta.
