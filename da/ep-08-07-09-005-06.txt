<CHAPTER ID="005-06">
6. Modernisering af den europæiske erhvervs- og handelsstatistik (Meets) (
<P>
Før afstemningen
<SPEAKER ID="090" NAME="Christoph Konrad ">
ordfører. - (DE) Hr. formand, mine damer og herrer! Jeg vil gerne fremsætte nogle få bemærkninger om denne betænkning, hvor et af aspekterne, som De ved, er at bidrage til dereguleringsprocessen og begrænsningen af bureaukratiet.
<P>
I betænkningen forpligtes Kommissionen til årligt at aflægge rapport til Parlamentet, hvor de informerer os om, hvordan nedskæringen af bureaukratiet og deregulering skrider frem, og håber vi, hvor gode resultaterne er. Men vi i Parlamentet kan spille en meget mere fremtrædende rolle her. Det er derfor mit håb og ønske, ud over denne rapporteringspligt for Kommissionen, at vi selv kan blive inddraget meget mere aktivt i processen, f.eks. gennem vores udvalgsarbejde. Økonomi- og Valutaudvalget kan især føre an i disse spørgsmål, og det betyder, at man må føre en dialog med kommissær Verheugen og Stoibergruppen.
<P>
Vi har altså stadig et arbejde at udføre i denne sag, og det vil jeg gerne benytte lejligheden til at understrege.
