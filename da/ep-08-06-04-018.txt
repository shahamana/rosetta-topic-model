<CHAPTER ID="018">
Velkomstord
<SPEAKER ID="057" NAME="Formanden">
Det glæder mig meget at kunne byde velkommen til en delegation fra det japanske parlament, der har taget plads i den officielle loge. Vi byder den hjertelig velkommen. Den deltager i det 29. interparlamentariske møde mellem Europa-Parlamentet og Japan, der afholdes i Bruxelles og i Wien fra den 2. til den 6. juni.
<P>
Den japanske delegation ledes af hr. Nakayama Taro, der er en stor ven af Europa, og den består af syv medlemmer fra det japanske overhus og to medlemmer fra Underhuset.
<P>
Det interparlamentariske møde lægger særlig vægt på klimaændringerne med det formål at fremme en fælles tilgang til gennemførelsen af Kyotoprotokollen og det, der følger efter.
<P>
Vi er meget glade for dette frugtbare, stabile og fortsatte samarbejde med Japan, som er et land, med hvilket vi deler de grundlæggende, demokratiske værdier, respekten for menneskerettighederne og princippet om multilateralt samarbejde. Vi byder derfor vores japanske venner hjertelig velkommen!
<P>
(Bifald)
