<CHAPTER ID="008">
Afstemningstid
<SPEAKER ID="999" NAME="Formanden">
Først og fremmest ønsker hr. Schulz efter hændelsen i morges i mødesalen at fremsætte en personlig bemærkning.
<SPEAKER ID="101" NAME="Martin Schulz" AFFILIATION="S&amp;D">
- (DE) Hr. formand! Under forhandlingen om Det Europæiske Råd her til morgen var der en hændelse, som jeg ikke ønsker at drøfte igen, da jeg var målet for en fornærmelse. Jeg ønsker imidlertid at sige følgende: Jeg er generelt ikke let at fornærme, og jeg opfatter det i virkeligheden heller ikke som en fornærmelse, for en person skal have en vis integritet for at kunne fornærme mig. Jeg ønsker dog at takke for de mange udtryk for solidaritet, som jeg har modtaget i Parlamentet efterfølgende. Jeg vil meget gerne takke mine kolleger fra alle grupper. Det er et tegn på den fælles, demokratiske og proeuropæiske overbevisning, som det største flertal af Parlamentet deler. Det ønsker jeg at takke alle for.
<P>
(Vedvarende bifald)
<SPEAKER ID="102" NAME="Formanden">
Den hændelse, der henvises til, var en protest fra hr. Bloom, hvor han kom med offensive tilråb til hr. Schulz. Formanden understregede, at det var uacceptabelt og opfordrede hr. Bloom til at komme med en undskyldning. Hr. Bloom undskyldte ikke på det pågældende tidspunkt. Det vil jeg så opfordre ham til at gøre nu. Hvis han vælger ikke at undskylde, må han forlade mødesalen.
<P>
(Kraftigt bifald)
<SPEAKER ID="103" NAME="Godfrey Bloom" AFFILIATION="EFD">
- (EN) Hr. formand! Det viser sig endnu en gang, at der gælder andre regler for hr. Schulz end for alle andre. Det er en skandale. Jeg er valgt - genvalgt - til at stemme i Parlamentet af befolkningen i Yorkshire (Deres egen valgkreds, kan jeg tilføje) med et demokratisk mandat, som De ikke selv nyder, hr. formand, da De har skiftet parti, og borgerne stemte for de konservative. Jeg har ikke til hensigt at undskylde, jeg har ikke til hensigt at forlade mødesalen. De må få mig eskorteret ud!
<SPEAKER ID="104" NAME="Formanden">
Hr. Bloom, for det første blev jeg ekskluderet af det konservative parti for nylig for at stå fast i en principsag, der ligger tæt op ad de spørgsmål, som De rejste i formiddag.
<P>
(Bifald)
<P>
For det andet har De ikke givet en undskyldning for et sprogbrug, som er helt upassende i Parlamentets mødesal, og jeg vil bede Dem om at forlade salen.
<P>
(Kraftigt bifald og tilråb med "bemærkning til forretningsordenen" og "De har ikke ret")
<P>
Hr. Bloom, jeg beklager, men jeg vil ikke acceptere dette som en bemærkning til forretningsordenen.
<P>
Jeg vil foreslå følgende. Jeg kan bede sikkerhedstjenesten om at fjerne hr. Bloom, men jeg ønsker, at vi skal stemme om det. Ønsker Parlamentet, at hr. Bloom skal forlade salen? De medlemmer, der stemmer for, bedes række hånden op.
<P>
(Kraftig protest og tilråb med "nej" fra EFD)
<P>
De medlemmer, der ønsker, at Hr. Bloom ikke skal forlade salen, bedes række hånden op. De, der undlader at stemme ...
<P>
(Yderligere kraftig protest fra EFD og tilråb med "ti stille!" - yderligere vedvarende støj og piften)
<P>
Jeg vil acceptere en kommentar fra hr. Farage, lederen af EFD-Gruppen.
<SPEAKER ID="105" NAME="Nigel Farage" AFFILIATION="EFD">
(EN) Hr. formand! Årsagen til vreden og uroen er, at vi rent faktisk ikke følger Parlamentets regler korrekt for alle. Hr. Schulz har gentagne gange fornærmet både undertegnede og mange andre parlamentsmedlemmer. Han har udtalt, at euroskeptikerne og nej-sigerne baner vej for fascisme. Vi har oplevet, at Danny Cohn-Bendit har kaldt os mentalt forstyrrede.
<P>
Hvis reglerne medfører, at noget betragtes som en fornærmelse, således at et medlem bliver bedt om at forlade salen, er det fair nok. Men vreden - og jeg deler denne vrede - opstår, når reglerne ikke gælder for alle. Hr. Schulz kalder jævnligt andre mennesker for fascister, men når han selv kaldes fascist, skal det pågældende medlem forlade salen. Det er ikke rimeligt. Det er ikke fair.
<SPEAKER ID="106" NAME="Formanden">
Hr. Farage, jeg ønsker ikke at forlænge denne diskussion, men jeg bliver nødt til at understrege, at det ikke er rigtigt. Hr. Blooms to afbrydelser - én gang, mens han havde ordet, og én gang fra sin plads - blev hørt af mange mennesker og var begge uacceptable ud fra et parlamentarisk synspunkt. Parlamentet ønsker, at hr. Bloom forlader salen. Sådan ser situationen ud. Hvis han ikke forlader salen, vil medlemmerne drage den slutning, at det er hans holdning til den demokratiske proces.
<P>
Hr. Bloom, jeg følger artikel 152, og hvis De ikke forlader salen, vil jeg få Dem eskorteret ud. Jeg har drøftet situationen med formanden, og jeg har hans støtte.
<P>
(Udbrud fra hr. Bloom: "Vær så god!")
<SPEAKER ID="107" NAME="Joseph Daul" AFFILIATION="PPE">
(FR) Hr. formand! For det første ønsker jeg at gentage fra i formiddag, at hr. Bloom har opført sig uacceptabelt.
<P>
For det andet er Parlamentet en demokratisk institution. Vi har på en demokratisk måde besluttet, at hr. Bloom skal forlade salen. Derfor ønsker jeg i demokratiets navn og med tanke på alt, hvad Parlamentet står for, at opfordre hr. Bloom til at forlade salen. Jeg vil bede Dem om at forlade salen af respekt for de demokratiske rettigheder.
<P>
De behøver ikke at udfordre mig, hr. Gollnisch. Vi kender Deres metoder. De er uacceptable og antidemokratiske. Det er alt, hvad jeg ønsker at sige til Dem.
<P>
(Bifald)
<SPEAKER ID="108" NAME="Formanden">
Det er beklageligt, men hændelsen griber i henhold til artikel 152, stk. 4, forstyrrende ind i Parlamentets dagsorden. Jeg vil derfor afbryde mødet i fem minutter.
<P>
(Mødet udsat i fem minutter)
<SPEAKER ID="109" NAME="Formanden">
Bemærkning til forretningsordenen? (utydelige kommentarer uden mikrofon og tilråb med "bemærkning til forretningsordenen!").
<SPEAKER ID="110" NAME="Christian Ehler" AFFILIATION="PPE">
(EN) Hr. formand! Som leder af Delegationen for Forbindelserne med Den Koreanske Halvø ønsker jeg at opfordre Parlamentet til at fordømme Nordkoreas artilleriangreb i går mod en sydkoreansk ø.
<P>
(Bifald)
<P>
Der har været store tab blandt det sydkoreanske militær og især blandt den civile befolkning på øen. Landsbyer er brændt ned, og befolkningen har været nødt til at blive evakueret.
<P>
Vi bifalder meddelelsen fra Sydkoreas præsident, Lee Myung-bak, om, at han trods denne voldelige handling vil yde en indsats for at undgå en forværring af situationen på den sydkoreanske ø.
<P>
Vi bifalder, at baronesse Ashton, den højtstående repræsentant, sammen med andre internationale aktører, vores allierede og vores strategiske partner, Den Demokratiske Folkerepublik Korea, har givet udtryk for bekymring over situationen og fordømt denne klare overtrædelse af aftalen om våbenhvile mellem FN og Nordkorea. Vi forventer også, at Kina vil fordømme denne handling.
<P>
Vi opfordrer Den Demokratiske Folkerepublik Korea til at undgå enhver eskalering af konflikten og træffe de nødvendige foranstaltninger for at opretholde fred og stabilitet på den sydkoreanske ø. Vi ønsker at kondolere ofrenes pårørende.
<P>
(Bifald)
<SPEAKER ID="111" NAME="Formanden">
Mange tak, hr. Ehler. Lige et øjeblik. Kan vi venligst få lidt ro. Trods risikoen for at blive kaldt en fascistisk diktator har jeg truffet visse foranstaltninger her i formiddag. Men hr. Schulz har foreslået, at jeg vælger en taler ud af dem, der ikke mente, at hr. Bloom skulle forlade salen. Den første person, der bad om ordet her til morgen, var hr. Madlener. Jeg har understreget over for hr. Madlener, at jeg vil gentage de bemærkninger, som hr. Bloom rettede direkte imod hr. Schulz, hvis han tager ordet. Hr. Madlener, De har ordet.
<SPEAKER ID="112" NAME="Barry Madlener" AFFILIATION="NI">
(NL) Hr. formand! Mange tak for at give mig lov til at komme med en bemærkning til forretningsordenen, da det vigtige i denne sammenhæng naturligvis er, at reglerne følges konsekvent og ens for alle. Jeg ønsker at henlede opmærksomheden på den inkonsekvens, som Parlamentets formandskab udviser. De har netop anmodet hr. Bloom om at forlade salen på grund af dennes bemærkninger til hr. Schulz, selv om hr. Schulz har kaldt min kollega, hr. van der Stoep, en fascist her i Parlamentet, hvilket blev ignoreret af formandskabet. Hr. Schulz har ikke en gang undskyldt endnu, så det ville klæde hr. Schulz, hvis han ligesom hr. Bloom forlod salen nu.
<SPEAKER ID="113" NAME="Formanden">
Mange tak. Som jeg har nævnt, vil jeg efter aftale med hr. Schulz og hr. Madlener gentage de bemærkninger, som hr. Bloom højt og tydeligt fremsatte direkte til hr. Schulz her til morgen, og som formanden gjorde indsigelse imod, og som jeg og det meste af Parlamentet også gjorde indsigelse imod.
<P>
Hr. Bloom sagde til hr. Schulz: "Ein Volk, ein Reich, ein Führer". Det er helt uacceptable vendinger fra ét medlem til et andet. Det er helt ud over det, man kan betragte som acceptabelt i Parlamentet. Og hermed afsluttes sagen. Den vil blive behandlet af Præsidiet. Nu vil jeg gå videre til afstemningen, da jeg ønsker at afslutte mødet kl. 13.00.
<SPEAKER ID="114" NAME="Bruno Gollnisch" AFFILIATION="NI">
(FR) Hr. formand! Jeg vil fatte mig i korthed. Jeg vil henlede opmærksomheden på artikel 152.
<SPEAKER ID="115" NAME="Formanden">
Nej desværre. Vær venlig ikke at give mikrofonen til hr. Gollnisch. Jeg har forklaret hr. Gollnisch, at han kan få ordet, næste gang formanden har forsædet. Mange tak. Hr. Salatto har bedt om at få ordet.
<SPEAKER ID="116" NAME="Potito Salatto" AFFILIATION="PPE">
(IT) Fru formand, mine damer og herrer! Ud over dette spørgsmål ønsker jeg at fremlægge et problem til formandskabet.
<P>
Jeg mener, at nogle mennesker endnu ikke helt har forstået den rolle, som Parlamentet skal spille efter Lissabontraktatens ikrafttræden. Jeg ønsker at pege på et grundlæggende problem i denne sammenhæng. Kommissæren for transport, hr. Kallas, har gentagne gange nægtet at mødes med bestyrelsen i intergruppen om luft- og rumfart for at drøfte projektet Cost-Effective Small Aircraft (CESAR), som berører alle i forhold til økonomi, miljø og sikkerhed. Jeg vil indtrængende opfordre formandskabet til at invitere kommissær Kallas til Parlamentet for at klarlægge det program, som han har til hensigt at arbejde videre med inden for denne sektor, som er et uhyre følsomt og vigtigt spørgsmål for Parlamentet.
<SPEAKER ID="118" NAME="Formanden">
Næste punkt på dagsordenen er afstemningen.
<P>
(Afstemningsresultat og andre oplysninger: se protokollen.
