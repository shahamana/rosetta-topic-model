<CHAPTER ID="004">
Parlamentets sammensætning
<SPEAKER ID="013" NAME="Formanden">
Ernst Strasser har meddelt, at han nedlægger sit mandat som medlem af Parlamentet med virkning fra den 24. marts 2011. I overensstemmelse med forretningsordenens artikel 4, stk. 1 og 3, konstaterede Parlamentet, at hans mandat var blevet ledigt fra førnævnte dato. Hella Ranner har meddelt, at hun nedlægger sit mandat som medlem af Parlamentet med virkning fra den 1. april 2011. I overensstemmelse med forretningsordenens artikel 4, stk. 1 og 3, konstaterede Parlamentet, at hendes mandat var blevet ledigt fra førnævnte dato. De kompetente østrigske myndigheder har meddelt mig, at Ernst Strasser vil blive erstattet af Hubert Pirker med virkning fra den 31. marts 2011. Jeg vil gerne byde vores nye medlem velkommen og minde medlemmerne om, at så længe hans mandat endnu ikke er prøvet, eller der ikke er truffet afgørelse om en eventuel indsigelse, deltager Hubert Pirker i overensstemmelse med forretningsordenens artikel 3, stk. 2, i Parlamentets og dets organers møder med fulde rettigheder, forudsat at han forinden har undertegnet erklæringen om, at han ikke bestrider hverv, der er uforenelige med hvervet som medlem af Parlamentet.
<SPEAKER ID="014" NAME="Barry Madlener" AFFILIATION="NI">
(NL) Hr. formand! Jeg vil gerne fremsætte en bemærkning til forretningsordenen i forbindelse med hr. Strasser og de øvrige medlemmer, der har forladt Parlamentet på grund af korrupt adfærd. Jeg vil gerne spørge, om formanden vil undersøge, om det er muligt at stoppe deres nedsatte løn, for det ville være skandaløst, hvis nogen, der har været involveret i korruption her, kunne forlade Parlamentet med nedsat løn. Vil De være venlig at undersøge det?
<SPEAKER ID="015" NAME="Formanden">
Vi vil besvare det spørgsmål senere, da jeg ikke var forberedt på det.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Hr. formand! En bemærkning til forretningsordenen. De omtalte tidligere en anmodning på vegne af hele Parlamentet om, at en stat i USA skal holde en person fængslet på livstid i stedet for at henrette den pågældende.
<P>
Jeg vil gerne anmode om, at vi - selv om vi faktisk anmoder om, at denne straf bliver ændret - ikke siger "til fængsel på livstid", især når vi ved, hvad fængsel på livstid betyder i USA. Jeg synes, det bør formuleres som dødsstraf, der ændres "til en anden forholdsmæssig straf".
<SPEAKER ID="017" NAME="Formanden">
Tak. Det kræver bestemt en separat og vidtrækkende forhandling. Det er bestemt ikke nogen let sag at finde en løsning på det problem.
<P>
Min næste meddelelse er, at de kompetente østrigske organer har meddelt mig, at Hella Ranner vil blive erstattet af Heinz Becker med virkning fra den 1. april 2011. Jeg vil gerne byde vores nye medlem velkommen og minde medlemmerne om, at så længe hans mandat endnu ikke er prøvet, eller der ikke er truffet afgørelse om en eventuel indsigelse, deltager Heinz Becker i overensstemmelse med forretningsordenens artikel 3, stk. 2, i Parlamentets og dets organers møder med fulde rettigheder, forudsat at han forinden har undertegnet erklæringen om, at han ikke bestrider hverv, der er uforenelige med hvervet som medlem af Parlamentet.
