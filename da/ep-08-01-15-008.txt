<CHAPTER ID="008">
Afstemningstid
<SPEAKER ID="085" NAME="Formanden">
Vi går nu over til afstemning.
<P>
(Resultater og andre oplysninger vedrørende afstemningen: se protokollen)
<P>
* * *
<SPEAKER ID="086" NAME="Nigel Farage" LANGUAGE="EN">
Hr. formand! Jeg har en bemærkning til forretningsordenen. I henhold til artikel 160 i forretningsordenen har IND/DEM-Gruppen anmodet om afstemning ved navneopråb om alle spørgsmål, og jeg ved, at en del af medlemmerne af Parlamentet har vist interesse derfor.
<P>
Som forklaring kan jeg nævne, at ikke blot IND/DEM-Gruppen, men mange parlamentsmedlemmer fra andre grupper er meget bekymrede over afstemningsmetoden i Parlamentet. Faktisk nævnte De, hr. formand, for blot et par måneder siden, at vi havde begået flere fejl, som i en afstemning af dette omfang er normalt rent statistisk. Vi ønsker, at der i afstemninger om lovgivning ikke er mulighed for at begå fejl.
<P>
Jeg skulle måske bede medlemmerne, når de skal gennemgå den langvarige procedure for afstemning ved navneopråb, at overveje, hvor vigtige afstemninger er. Måske vil det så i næste måned, når vi skal stemme om Lissabon-strategien, lykkes at få parlamentsmedlemmerne til at stemme for et ændringsforslag, der vil gøre det muligt for borgerne i de 10 lande, som lovede folkeafstemninger, at stemme.
<SPEAKER ID="087" NAME="Hannes Swoboda" AFFILIATION="PSE">
(DE) Hr. formand! Jeg vil blot bede om følgende: I forretningsordenens artikel 159 står der: "Parlamentet foretager normalt afstemning ved håndsoprækning." Derfor bør det efterprøves, om gruppens forslag om, at hver afstemning skal ske ved navneopråb, er i overensstemmelse med forretningsordenen. Efter min mening er det i strid med forretningsordenen. Det vil jeg bede om at få afklaret til i morgen. Jeg mener, at vi i dag skal stemme, som det er planlagt i afstemningslisten, men jeg vil bede om at få undersøgt til i morgen, om det er juridisk korrekt.
<SPEAKER ID="088" NAME="Marco Cappato" AFFILIATION="ALDE">
(IT) Hr. formand! Jeg har to bemærkninger. Jeg mener, at det tv-kamera, der er sat op, bør flyttes, så hr. Donnici - og alle vi andre - kan se formandskabet og andre kolleger. Jeg vil også benytte lejligheden til at bifalde Europa-Parlamentets Præsidiums beslutning om at dedikere Parlamentets presserum til Anna Politkovskaja.
<SPEAKER ID="089" NAME="Formanden">
Det står i Europa-Parlamentets forretningsorden, at afstemningen normalt skal finde sted ved håndsoprækning, medmindre der udtrykkeligt anmodes om afstemning ved navneopråb.
<P>
Ved afstemning ved håndsoprækning kan det ske - det sker ikke ofte, men det kan ske en gang i mellem - at formanden tager fejl, når han vurderer resultatet af afstemningen, enten fordi medlemmerne ikke rækker hånden op, eller fordi der opstår forvirring. I disse tilfælde sker det også ofte, at et medlem anmoder om kontrol, og så kontrollerer formanden resultatet med en afstemning ved navneopråb, hvorved situationen bliver løst.
<P>
Der er derfor taget højde for alt, og vores afstemninger foregår for 99,9 % vedkommende fuldstændig korrekt.
<P>
Imidlertid modtog Parlamentets formand i sin tid et brev fra hr. Booth, hvori han påpegede dette problem og bad om, at der blev handlet i den forbindelse.
<P>
Sagen vil blive behandlet på formandskonferencen, og den arbejdsgruppe, der arbejder med reformen af Parlamentets arbejdsmetoder, vil naturligvis også behandle den. Det er alt sammen sat i værk. De kan derfor, hr. Farage, være sikker på, at vi vil hellige os spørgsmålet fuldt ud, og vi vil tilstræbe, at tingene kommer til at gå bedre og bedre.
<P>
I dag, hr. Swoboda, vil vi foretage afstemningen ved navneopråb, da der er en gruppe politikere, der har bedt om det, og det er også i overensstemmelse med forretningsordenen. Sådan gør vi i dag. Og efter i dag vil vi træffe beslutning om, hvordan vi vil gøre.
<SPEAKER ID="090" NAME="Christopher Heaton-Harris" AFFILIATION="PPE-DE">
(EN) Hr. formand! I forbindelse med denne bemærkning stillede en gruppe fra PSE-Gruppen med hr. Corbett som formand i sidste mødeperiode et forslag til Parlamentet om, at den pågældende betænkning skulle sendes tilbage til udvalget, hvis der blev stillet over 100 ændringsforslag på plenarmødeplan. I den senere tid har der flere gange været eksempler på, at dette ikke er sket. Jeg spekulerer på, om De, når de henstiller til Formandskonferencen om at undersøge disse spørgsmål, også vil bede den om også at overveje de udmærkede henstillinger fra hr. Corbett under sidste mødeperiode.
<SPEAKER ID="091" NAME="Graham Booth" AFFILIATION="IND/DEM">
(EN) Hr. formand! Jeg ønsker at komme med en personlig bemærkning i henhold til artikel 145. Ja, jeg har skrevet til formanden for Parlamentet og klaget over afstemningen, som alle ved. Jeg har opdateret formanden om situationen flere gange siden da, da min anmodning om fuldstændig elektronisk afstemning blev forkastet af udvalget. Udvalgets svar var "ingen opfølgning". Jeg har faktisk sendt flere skrivelser. Det værste eksempel, som jeg har rapporteret, var omstødning af et dokument fra "forkastet" til "godkendt" med 567 stemmer for og 17 imod, og 18 hverken/eller. Det er derfor, at jeg tidligere har kaldt dette system vanvittigt. Det er virkelig et problem, der skal løses.
