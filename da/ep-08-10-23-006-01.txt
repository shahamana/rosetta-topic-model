<CHAPTER ID="006-01">
1. Forslag til Den Europæiske Unions almindelige budget - Regnskabsåret 2009 (afstemning)
<P>
- Før afstemningen
<SPEAKER ID="049" NAME="Jutta Haug">
ordfører. - (DE) Hr. formand! Forklaringsprocessen er den samme som hvert år. Før afstemningen skal jeg informere Parlamentet om nogle tekniske justeringer. Jeg ved, at dette ikke er særlig interessant for mine kolleger, men vi skal registrere det i protokollen.
<P>
For det første vedrører afstemningen om ændringsforslag 783 vedrørende budgetpost 22 02 04 02 kun betalingsbevillingerne, hvilket allerede er anført på afstemningslisten.
<P>
For det andet hører anmærkningerne til Global energievaluering (GEA) ikke til på budgetpost 08 03 01, hvor de ved en fejltagelse er blevet indsat, men på budgetpost 08 05 01. Derfor skal der stemmes om ændringsforslag 936 vedrørende budgetpost 08 03 01 uden anmærkningerne til GEA. De vil i stedet blive indføjet i ændringsforslag 938 vedrørende budgetpost 08 05 01.
<P>
Jeg ved, hvor begejstrede De alle er for dette.
<P>
For det tredje omfatter genopførelsen af det foreløbige budgetforslag for de decentraliserede agenturer i afsnit 1 og 2 naturligvis også genopførelsen af deres stillingsfortegnelser. Det vedrører Det Europæiske Lægemiddelagentur, Det Europæiske Kemikalieagentur, Det Europæiske Luftfartssikkerhedsagentur, Det Europæiske Søfartssikkerhedsagentur, Det Europæiske Jernbaneagentur, Det Europæiske Miljøagentur, Det Europæiske Center for Udvikling af Erhvervsuddannelse, Den Europæiske Fødevaresikkerhedsautoritet, EF-Fiskerikontrolagenturet og EF-Sortsmyndigheden, hvor stillingsfortegnelserne ikke figurerede i ændringsforslagene.
<P>
For det fjerde skal der på baggrund af et responsum fra Juridisk Tjeneste foretages en let justering af en anmærkning til en række budgetposter. Det drejer sig om den anmærkning, der begynder med ordene "Kommissionen skal kun tillade" og slutter med ordene "om anvendelsen af fællesskabsmidler", som indgår i følgende ændringsforslag: Ændringsforslag 994 vedrørende budgetpost 19 04 01, ændringsforslag 1011 vedrørende budgetpost 21 02 01, ændringsforslag 1015 vedrørende budgetpost 21 03 01, ændringsforslag 1016 vedrørende budgetpost 21 04 01, ændringsforslag 1026 vedrørende budgetpost 23 02 01 og ændringsforslag 785 vedrørende budgetpost 23 02 02. Den korrekte udgave af anmærkningen er anført i afstemningslisten.
<P>
For det femte og sidste figurerer budgetpost 19 06 06 "Konsulært samarbejde" ikke på listen over ændringsforslag, selv om den blev vedtaget som en del af ændringsskrivelse nr. 1/2009. Denne nye budgetpost tilføjes derfor kun med et p.m.
<P>
Hvis der ikke er nogen af mine kolleger, som har indvendinger imod dette, vil mødetjenesten registrere det hele, som vi har besluttet.
<SPEAKER ID="050" NAME="Formanden">
Da vi har stor tillid til Dem, kan vi nu stemme om dette.
<P>
(Parlamentet vedtog ordførerens forslag)
<P>
- Før afstemningen om ændringsforslag 111
<SPEAKER ID="051" NAME="Catherine Guy-Quint" AFFILIATION="PSE">
- (FR) Hr. formand! Jeg mener ikke, at vi har stemt om den anden del af ændringsforslag 106. Vil De være så venlig at undersøge det?
<SPEAKER ID="052" NAME="Formanden">
Jo, det har vi. Hr. Dunstan har lige fortalt mig, at den første del er bortfaldet, og vi har allerede stemt om den anden del.
<P>
Før afstemningen om blok 8
<SPEAKER ID="053" NAME="Janusz Lewandowski">
ordfører. - (EN) Hr. formand! Der er ingen tekniske justeringer denne gang, så vi kan stemme.
<P>
(Bifald)
<SPEAKER ID="054" NAME="Formanden">
Så kan vi kun gratulere ordføreren.
