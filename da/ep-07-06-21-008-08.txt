<CHAPTER ID="008-08">
8. Området med frihed, sikkerhed og retfærdighed (afstemning) 
<P>
Betænkning af Klich
<P>
Før afstemningen
<SPEAKER ID="081" NAME="Bogdan Klich " AFFILIATION="PPE-DE">
ordfører. - (PL) Hr. formand! Jeg vil gerne udtrykke min oprigtige tak til alle, der har bidraget til denne betænkning. Jeg vil navnlig gerne takke hr. Sakalas, ordføreren for Udenrigsudvalget, der var inddraget i det vanskelige arbejde med at styrke samarbejdet mellem to af vores parlamentsudvalg. Jeg opfordrer desuden Parlamentet til at støtte denne betænkning af tre grunde.
<P>
For det første fordi der i betænkningen slås til lyd for en bedre koordinering af vores udenrigspolitik og vores interne politikker med henblik på at sikre, at vi gennem vores udenrigspolitik opfylder de prioriterede målsætninger på området med frihed, sikkerhed og retfærdighed.
<P>
For det andet fordi vi slår til lyd for den særlige europæiske model, der sikrer en balance mellem foranstaltninger til varetagelse af borgernes sikkerhed og foranstaltninger til beskyttelse af deres civile frihedsrettigheder.
<P>
For det tredje fordi vi stiller krav om, at de resterende områder under den tredje søjle, navnlig bestemmelserne om politisamarbejdet og det retslige samarbejde i kriminalsager, bringes inden for Fællesskabets rammer.
<P>
Før afstemningen om ændringsforslag 3, første del
<SPEAKER ID="082" NAME="Sophia in 't Veld" AFFILIATION="ALDE">
(EN) Hr. formand! Med henblik på at undgå misforståelser ønsker jeg blot at redegøre for vores anmodning om opdelt afstemning og vores mundtlige ændringsforslag til ændringsforslag 3.
<P>
Det mundtlige ændringsforslag vedrører delvis den tekst, som PPE-DE-Gruppen foreslår slettet. Hvis De ønsker, at teksten fastholdes, herunder ændringsforslag 3, bør De således stemme imod den første del af ændringsforslag 3.
<P>
Vi foreslår at ordene "fra Rådets og Kommissionens side" tilføjes. Teksten vil herefter lyde: "at indføre rapportering fra Rådets og Kommissionens side om håndhævelse af menneskerettighederne i forbindelse med alle eksterne politiske initiativer eller dokumenter vedrørende området med frihed, sikkerhed og retfærdighed...".
<P>
Jeg skal understrege, at hvis Parlamentet støtter ændringsforslag 3, vil det mundtlige ændringsforslag bortfalde. Hvis ændringsforslag 3 stillet af PPE-DE-Gruppen forkastes, vil det mundtlige ændringsforslag blive inkluderet.
<P>
(Parlamentet vedtog det mundtlige ændringsforslag)
