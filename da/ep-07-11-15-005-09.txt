<CHAPTER ID="005-09">
9. Bali-konferencen om klimaændringer (afstemning) 
<P>
Forslag til beslutning
<P>
Før afstemningen
<SPEAKER ID="100" NAME="Satu Hassi" AFFILIATION="Verts/ALE">
(FI) Hr. formand, jeg vil gerne sige, at et vigtigt punkt i den finske version af denne beslutning er blevet oversat forkert. I afsnit 1, som vedrører Balis forhandlingsmandat, er der en misforståelse i den finske tekst, som giver udseende af, at denne beslutning ville vedrøre EU's interne forhandlingsmandat før Bali-konferencen. Faktisk betyder Bali-mandatet, at de lande, der har ratificeret klimatraktaten på Bali-konferencen vil forsøge at opnå et forhandlingsmandat for at gøre det muligt at etablere den næste klimatraktat. Med andre ord bør der i den finske tekst i afsnit 1, hvor der står 'at blive enige om et forhandlingsmandat til konferencen' stå 'om et forhandlingsmandat til en traktat på denne konference'.
<P>
Efter afstemningen
<SPEAKER ID="102" NAME="Gay Mitchell" AFFILIATION="PPE-DE">
(EN) Hr. formand! Jeg ønsker at få ført til protokols, at jeg stemmer imod ændringsforslag 7. Jeg er bange for, at det forkerte lys blev tændt, da jeg trykkede på knappen. Det ændrer ikke på resultatet af afstemningen, men det er et følsomt emne for mig. Jeg ønsker derfor at få ført til protokols, at jeg stemte imod ændringsforslaget.
<SPEAKER ID="103" NAME="Formanden">
Det vil ske.
