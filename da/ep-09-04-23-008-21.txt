<CHAPTER ID="008-21">
21. Decharge 2007: Det Europæiske Politiakademi (
<SPEAKER ID="193" NAME="Christofer Fjellner">
ordfører. - (SV) Hr. formand! Da Parlamentet har besluttet at meddele decharge til Det Europæiske Politiakademi i strid med min og udvalgets henstilling, vil jeg ganske enkelt opfordre kraftigt til, at mine kolleger i Gruppen for Det Europæiske Folkeparti (Kristelige Demokrater) og De Europæiske Demokrater godkender de ændringsforslag, der er indgivet af De Europæiske Socialdemokraters Gruppe i Parlamentet. Nu hvor vi har meddelt decharge, er det unødvendigt at begrunde, hvorfor vi ville vælge ikke at meddele decharge eller at udsætte decharge. For at være konsekvent foreslår jeg, at vores gruppe tilslutter sig Den Socialdemokratiske Gruppes forslag og stemmer for de næste fire ændringsforslag.
