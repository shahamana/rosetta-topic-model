<CHAPTER ID="007-23">
23. EU's agentur for grundlæggende rettigheder - aktiviteter under EU-traktatens afsnit VI (afstemning) 
<P>
Før afstemningen
<SPEAKER ID="084" NAME="Magda Kósáné Kovács " LANGUAGE="HU">
Hr. formand! Inden afstemningen, der skulle være ret ligetil, vil jeg gerne rette en beklagelig fejl. Jeg vil bede mine kolleger om at bemærke, at den nye ordlyd af punkt 2a i betragtningen fejlagtigt er kommet på afstemningslisten. Jeg tilbagekaldte de af mine forslag, der vedrørte udvidelsen af agenturets beføjelser til at omfatte anden søjle. På den anden side har det forslag, som jeg bibeholdt, som findes på afstemningslisten, og som erstatter den foreslåede tekst i punkt 3a i betragtningen, nu fået et nyt nummer, nemlig punkt 3.
<P>
Jeg vil bede mine kolleger om at stemme i overensstemmelse hermed. Hvis De skønner det nødvendigt, hr. formand, vil jeg læse den korte ordlyd af det forslag, der skal stemmes om. Med Deres tilladelse og for forenklingens skyld vil jeg læse det på fransk.
<P>
("Agenturets ansvarsområde gør det muligt at beskytte menneskerettigheder ikke blot på områderne terrorisme og organiseret kriminalitet, men også på andre områder, f.eks. menneskehandel, forbrydelser mod børn, ulovlig handel med narkotika og våben samt korruption og bedrageri, hvor foranstaltninger også kan svække en effektiv beskyttelse af menneskerettigheder.")
<P>
Jeg takker Dem og undskylder selvfølgelig over for Parlamentet.
<P>
Før den endelige afstemning
<SPEAKER ID="087" NAME="Magda Kósáné Kovács " LANGUAGE="FR">
Hr. formand! Jeg vil gentage et spørgsmål til næstformand hr. Frattini, som min kollega allerede har stillet: Agter De at acceptere alle de ændringsforslag, Parlamentet lige har vedtaget, eller ønsker De mere tid til at stille nogle sidste kompromisforslag?
<SPEAKER ID="088" NAME="Franco Frattini" LANGUAGE="FR">
Hr. formand! Jeg tror, at vi har brug for lidt mere tid til at høre Rådet, som ordføreren sagde.
<SPEAKER ID="089" NAME="Magda Kósáné Kovács " AFFILIATION="PSE">
ordfører. - (FR) Hr. formand! Jeg accepterer naturligvis hr. Frattinis svar, og proceduren forbliver den samme.
<P>
(Parlamentet vedtog udsættelse af afstemningen og henvisning til fornyet udvalgsbehandling)
