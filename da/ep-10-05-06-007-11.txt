<CHAPTER ID="007-11">
11. Massegrusomheder i Jos, Nigeria, i januar og marts (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Hr. formand! Som jeg sagde under forhandlingen, foreslår jeg følgende tilføjelse til punkt 6 i form af et mundtligt ændringsforslag: "opfordrer de nigerianske myndigheder til at ændre en række nigerianske delstatsguvernørers beslutning om at henrette fanger på dødsgangen for at afhjælpe problemerne med overfyldte fængsler, idet dette ville være en grov krænkelse af menneskerettighederne; opfordrer delstatsguvernørerne til at udvise tilbageholdenhed og fortsætte de facto-moratoriet; erindrer om, at brugen af dødsstraf strider mod Nigerias internationale forpligtelser".
<SPEAKER ID="100" NAME="Filip Kaczmarek" AFFILIATION="PPE">
(PL) Hr. formand! Ændringsforslaget drejer sig om spørgsmål om tankefrihed, samvittighedsfrihed samt religions- og trosfrihed, der er genstand for dialogen mellem EU og Nigeria i forbindelse med - og dette er de supplerende ord - i den politiske dialog i henhold til Cotonouaftalen.
