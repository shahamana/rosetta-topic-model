<CHAPTER ID="004">
Mandat
<SPEAKER ID="075" NAME="Formanden">
Inden afstemningerne har jeg en anmodning fra hr. Watson om at komme med et indlæg til forretningsordenen.
<SPEAKER ID="076" NAME="Graham Watson" LANGUAGE="EN">
Hr. formand! Jeg tager ordet, fordi et medlem af min gruppe, hr. Geremek, vil få ophævet sit mandat som medlem af Europa-Parlamentet af sin egen regering med virkning fra den 19. april. De beføjelser, som den polske regering benytter til at ophæve hr. Geremeks mandat, er en "lutring" eller en tilsynslov, der blev vedtaget for nogle få måneder siden, og som er blevet anfægtet ved den polske forfatningsdomstol. Ifølge loven skal alle journalister, akademikere og parlamentsmedlemmer underskrive en erklæring om, at de aldrig har samarbejdet med sikkerhedstjenesterne fra kommunisttiden.
<P>
Hr. Geremek har tidligere underskrevet sådanne erklæringer. Hans afvisning af at underskrive i dette tilfælde har mere moralske end politiske årsager. Han protesterer med rette mod den heksejagt, som den polske regering søger at gennemføre.
<P>
(Kraftigt og vedvarende bifald)
<P>
Jeg vil bede om tre ting, hr. formand. Først vil jeg gerne spørge, om hr. Kaczyński, som mødtes med hr. Pöttering i sidste uge, tog dette spørgsmål op over for ham; for det andet, om det er rigtigt og muligt, at et medlem af Parlamentet bliver frataget deres demokratiske mandat på denne måde; og for det tredje, om De kan forsikre os om, at Parlamentet hurtigst mulig vil gribe ind og beskytte hr. Geremeks ret til at udøve sit demokratiske mandat.
<P>
(Kraftigt og vedvarende bifald)
<SPEAKER ID="077" NAME="Formanden">
Det forekommer mig, at hr. Watson allerede i vidt omfang har givet udtryk for en fælles følelse.
<SPEAKER ID="078" NAME="Martin Schulz" LANGUAGE="DE">
Hr. formand, mine damer og herrer! Jeg henviser til Graham Watsons bemærkning. Jeg vil på min gruppes vegne erklære følgende: Hr. Geremek, jeg henvender mig til Dem personligt. Vi er uenige i mange af Deres politiske opfattelser - det ved De - men på ét punkt kan De regne med Den Socialdemokratiske Gruppe i Parlamentet, nemlig med vores gruppes - og nok hele Parlamentets - udelte solidaritet, når det gælder om at forhindre, at en regering i EU forfølger mænd, der som næppe nogen anden i deres land har kæmpet for Polens befrielse og demokratiske udvikling. Det er en skandale, at dette store land bliver regeret af en sådan regering!
<P>
(Vedvarende bifald)
<P>
Hr. Watson har sagt det nødvendige. Jeg forventer, at Parlamentets formand i morgen vil sige til Kaczyński-regeringen: Vi forventer den polske regerings beskyttelse til medlemmet af Europa-Parlamentet, Bronislaw Geremek! Vi vil fremover måle alt, hvad der har med Polen af gøre, på, hvordan man behandler dette parlamentsmedlem! Jeg forventer, at hr. Pöttering vil forelægge det i morgen med så klare ord!
<P>
(Bifald)
<SPEAKER ID="079" NAME="Daniel Cohn-Bendit" LANGUAGE="FR">
Hr. formand, mine damer og herrer! Vi er ikke alene enige med hr. Geremek, vi har også i årevis bekæmpet stalinismen sammen med hr. Geremek, og det er utænkeligt, at vi i dag ...
<P>
(Tumult)
<P>
... og det er derfor, Europa-Parlamentet må stå urokkeligt fast.
<P>
(Da tumulten ikke ophørte, henvendte parlamentsmedlemmet sig til formanden)
<P>
Kan De ikke bede disse galninge om at tie stille?
<SPEAKER ID="080" NAME="Formanden">
Mine dame og herrer, hr. Cohn-Bendit har ordet, og Deres opførsel i den forbindelse får ikke Parlamentet til at tage sig bedre ud.
<SPEAKER ID="081" NAME="Daniel Cohn-Bendit" LANGUAGE="FR">
Europa-Parlamentet kan kun have én holdning til denne sag: Hvis en regering anvender stalinistiske eller fascistiske metoder, skal vi uden tøven beskytte vores kollega imod alle galningene i dette Parlament. Vi er solidariske.
<P>
(Bifald)
<SPEAKER ID="082" NAME="Francis Wurtz" LANGUAGE="FR">
Hr. formand, mine damer og herrer! Det er hændt, og det hænder stadig, at jeg står i politisk opposition til hr. Geremek. Det gør mig blot endnu mere sikker, når jeg udtrykker min dybeste respekt for det politiske mod, han har udvist, og jeg vil gerne på min gruppes vegne udtrykke min fulde solidaritet med ham.
<P>
(Bifald)
<SPEAKER ID="083" NAME="Formanden">
Det er nu formanden for Retsudvalget, hr. Gargani, som har ordet.
<P>
(Protest)
<SPEAKER ID="084" NAME="Giuseppe Gargani " LANGUAGE="IT">
Hr. formand, mine damer og herrer! Som formand for Retsudvalget vil jeg gerne forsikre Parlamentet og alle parlamentsmedlemmerne for, at lige så snart dette spørgsmål bliver behandlet - og det bliver det forhåbentlig snart - ...
<P>
(Taleren blev afbrudt)
<P>
... nemlig lige så snart Præsidiet sender udvalget de dokumenter, der vedrører dette spørgsmål, vil vi behørigt undersøge alle papirerne med den store opmærksomhed på Parlamentets ret til selvbestemmelse, der er kendetegnende for Retsudvalget, og vi vil endnu en gang sikre Parlamentets selvbestemmelse og muligheden for, at parlamentsmedlemmerne, som er Europas repræsentanter, bliver beskyttet, når det gælder deres selvbestemmelse og frihed.
<SPEAKER ID="085" NAME="Joseph Daul" LANGUAGE="FR">
Hr. formand, mine damer og herrer, jeg ville blot sige, at hver af de tilstedeværende kolleger her, uanset hvilket parti de tilhører, nyder parlamentarisk immunitet. Vi er et parlament, og vi overholder reglerne! For øjeblikket er der ingen anmodninger om og ingen retsundersøgelse, som hr. Gargani sagde. Hr. Geremek har al vores støtte, og jeg bekræfter også, at han har Det Europæiske Folkepartis støtte. Vi overholder retsreglerne i Europa-Parlamentet, for alle parlamentsmedlemmers vedkommende! Også hr. Geremek!
<P>
(Bifald)
<SPEAKER ID="086" NAME="Formanden">
De indlæg, der har været, skulle kunne klarlægge både indhold og form i denne sag.
<P>
Mine damer og herrer, vi har ikke fået nogen meddelelse i dag om denne beslutning fra den polske regering, som i øvrigt er højst anfægtelig. Europa-Parlamentets rolle er at sikre og beskytte det parlamentariske hverv, som udføres af en af dets egne medlemmer.
<P>
Jeg forestiller mig, at det, der kommer til at ske, er, at Formandskonferencen kommer til at drøfte emnet, og at Retsudvalget i præcis de vendinger, hr. Gargani brugte, vil være stærkt opsat på at respektere Parlamentets uafhængighed, og jeg betragter derfor dagens forhandling for afsluttet.
<P>
(Protest)
<P>
Forhandlingen er afsluttet.
<P>
Vi går nu over til afstemning.
<P>
(Protesterne fortsatte trods formandens formaninger)
