<CHAPTER ID="006-04">
4. Kontaktpunkter til bekæmpelse af korruption (
<P>
Før afstemningen
<SPEAKER ID="088" NAME="Hubert Pirker" LANGUAGE="DE">
Hr. formand, hr. kommissær, mine damer og herrer! Før De - helst alle sammen - stemmer for betænkningen, har jeg en kort oplysning til Dem og en appel til Rådet, som igen ikke er til stede. Medlemsstaterne og EU vil og må skride mere ambitiøst og effektivt ind over for korruptionen, end det hidtil har været tilfældet. Derfor har Europa-Parlamentet lovet at støtte etableringen af et kontaktnet for korruptionsbekæmpelse. Det er der i hvert fald enighed om i det kompetente udvalg.
<P>
Målet med dette netværk er at fremme på den ene side samarbejdet mellem myndighederne i medlemsstaterne og på den anden side informationsudvekslingen om effektive strategier. Men det forslag fra Rådet, som nu foreligger, er ganske enkelt for lidt ambitiøst og for tandløst og derfor overflødigt i den nuværende form. Parlamentet har derfor stillet nogle vigtige ændringsforslag og som sagt vedtaget dem enstemmigt i udvalget.
<P>
For det første skal OLAF, Europol og Eurojust være en integreret bestanddel af dette netværk, det vil sige deltage forpligtende i det. For det andet skal nettet levere en årlig beretning om sine aktiviteter til Europa-Parlamentet og stille konkrete forslag i forbindelse med bekæmpelse og forebyggelse af korruption. For det tredje skal udgifterne for medlemmerne af dette net afholdes af EU, så netværkets medlemmers uafhængighed er sikret.
<P>
Jeg vil derfor gerne appellere til Rådet om at indarbejde Parlamentets forslag og etablere kontaktnettet hurtigt, så vi får denne enestående chance for langt om længe at få en fælles strategi for EU og et velegnet instrument i kampen mod korruption.
