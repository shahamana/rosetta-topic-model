<CHAPTER ID="002">
Mindeord
<SPEAKER ID="006" NAME="Formanden">
Jeg vil indlede mødet med at give Dem nogle dårlige nyheder. For det første er det min triste pligt at informere Dem om, at hr. Antoni Gutiérrez Díaz, der var medlem af Europa-Parlamentet i mange år, fra 1987 til 1999, er afgået ved døden.
<P>
Som De udmærket ved, og som jeg også ved, for jeg fik lejlighed til at lære ham godt at kende inden for rammerne af det politiske liv i Spanien, var han medlem af Den Kommunistiske Gruppe og senere af Den Europæiske Venstrefløjs Fællesgruppe/Nordisk Grønne Venstre, som han var næstformand for fra 1992-1994.
<P>
Hr. Gutiérrez Díaz var også næstformand i Europa-Parlamentet fra 1994 til 1999 og formand for Udvalget om Regional Politik, Fysisk Planlægning og Forbindelserne med Regionale og Lokale Myndigheder fra 1992 til 1994.
<P>
For os, der kendte ham, er hans død et stort tab. Efter min mening mister det politiske liv med ham en af sine bedste repræsentanter.
<P>
Jeg beder Dem om at iagttage et minuts stilhed til minde om vores afdøde kollega.
<P>
(Parlamentet iagttog stående et minuts stilhed)
