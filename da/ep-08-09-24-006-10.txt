<CHAPTER ID="006-10">
10.  Elektroniske kommunikationsnet og tjenester (
<P>
Kommissionens holdning til Parlamentets ændringsforslag
<P>
Betænkning af Trautmann
<P>
Kommissionen godkender følgende:
<P>
ændringsforslag 12, 16, 19, 24, 32, 39 (til betragtningerne)
<P>
ændringsforslag 40, 41, 42, 45, 56, 58, 59, 60, 61, 79, 84, 89, 92, 96, 99,105, 111, 112, 113, 115, 116, 117, 124 (til artiklerne)
<P>
ændringsforslag 136 fremsat i plenarforsamlingen
<P>
Kommissionen godkender i princippet eller delvist følgende:
<P>
ændringsforslag 2, 5, 6, 7, 14, 15, 17, 26, 27, 31, 35, 36, 37, 38 (til betragtningerne)
<P>
ændringsforslag 43, 44, 46, 48, 52, 53, 62, 63, 64, 65, 66, 67, 68, 69, 70, 71, 72, 74, 75, 85, 86, 91, 95, 98, 100, 101, 102, 103, 106, 107, 108, 121, 123, 125 (til artiklerne)
<P>
ændringsforslag 128, 132, 134 fremsat i plenarforsamlingen
<P>
Kommissionen forkaster følgende:
<P>
ændringsforslag 1, 3, 4, 8, 9, 10, 11, 13, 18, 20, 21, 22, 23, 25, 28, 29, 30, 33, 34 (til betragtningerne)
<P>
ændringsforslag 47, 49, 50, 51, 54, 55, 57, 73, 76, 77, 78, 80, 81, 82, 83, 87, 88, 90, 93, 94, 97, 104, 109, 110, 114, 118, 119, 120, 122 (til artiklerne)
<P>
ændringsforslag 126, 127, 129, 130, 131, 133, 135, 137, 138, 139, 141, 142, 143 fremsat i plenarforsamlingen
<P>
- Før afstemningen:
<SPEAKER ID="096" NAME="Catherine Trautmann" LANGUAGE="FR">
Hr. formand, fru kommissær! Vi skal til at stemme om telekommunikationspakken, et af de mest følsomme forslag i slutningen af denne valgperiode.
<P>
Mine medordførere, fru del Castillo Vera og hr. Harbour, og jeg har arbejdet tæt sammen om at nå frem til et forslag, der virker sammenhængende og effektivt for slutbrugerne af disse direktiver, nemlig Kommissionen og tilsynsmyndighederne, men som samtidig er positivt og værdifuldt for dem, der ønsker retlig sikkerhed, tilskyndelse til investering og et dynamisk og afbalanceret marked, dvs. operatører og deres ansatte, samt for dem, der høster den primære fordel af de utallige tjenester og af kvaliteten til en rimelig og overkommelig pris, nemlig forbrugerne.
<P>
Vi stod alle - ordførere og skyggeordførere - sammen om disse mål, og det er grunden til, vi var i stand til at nå frem til et solidt kompromis, hvilket også ses af det lille antal ændringsforslag, vi skal stemme om.
<P>
Jeg vil gerne udtrykke min dybe taknemmelighed over for alle ordførerne, formændene for de korresponderende og rådgivende udvalg, deres sekretariater og alle de politiske grupper. Jeg vil også gerne takke de kolleger, der har udvist interesse for sagen og bidraget til vores arbejde. Jeg opfordrer nu mine kolleger i Parlamentet til at støtte deres ordførere under afstemningen og til at give dem et klart og solidt mandat til den periode med fælles beslutningstagning, der vil følge.
<P>
Sluttelig håber jeg, at Kommissionen og Rådet vil se positivt på Parlamentets ændrede version af pakken, som, selv om den på mange måder udgør et alternativ til Kommissionens oprindelige idé, stadig rummer lige så mange områder med enighed mellem vores tre institutioner.
<P>
- Før afstemningen om ændringsforslag 132.
<SPEAKER ID="098" NAME="Ruth Hieronymi" AFFILIATION="PPE-DE">
(DE) Hr. formand! På vegne af underskriverne ønsker jeg at trække ændringsforslag 132 tilbage, da det desværre ikke er lykkedes os at nå frem til et kompromis her i Parlamentet, der styrker ophavsrettighederne.
<P>
- Før afstemningen om ændringsforslag 138.
<SPEAKER ID="100" NAME="Catherine Trautmann" LANGUAGE="FR">
Hr. formand! Vi står med en ret vanskelig beslutning om ændringsforslag 138, for hvilket der foreligger tre anmodninger om delt afstemning. Jeg har personligt fremlagt et mundtligt ændringsforslag til første del af ændringsforslaget, som står på afstemningslisten og lyder: "anvende princippet om, at der ikke må træffes beslutning om at begrænse slutbrugernes grundlæggende rettigheder og frihedsrettigheder." Det er det første mundtlige ændringsforslag. Siden da har vi forsøgt at finde en løsning for tredje del af ændringsforslaget, der er acceptabel for de politiske grupper.
<P>
Derfor foreslår jeg med støtte fra underskriverne, herunder formanden for Udvalget om Industri, Forskning og Energi, fru Niebler, et nyt mundtligt ændringsforslag, der ville lyde således: "medmindre den offentlige sikkerhed er truet, hvor en afgørelse kan træffes efterfølgende." Det skulle erstatte tredje del og afklare spørgsmålet, eftersom den tredje del, hr. Bono har foreslået, er tvetydig i forhold til undtagelsen. Denne tydeliggørelse vil give os et læsbart og acceptabelt ændringsforslag. I øvrigt - til fru Hieronymi - har det intet at gøre med intellektuel ejendomsret, som hun sagde.
<P>
(Parlamentet vedtog det mundtlige ændringsforslag)
