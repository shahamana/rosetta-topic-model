<CHAPTER ID="012">
Arbejdsplan
<SPEAKER ID="020" NAME="Formanden">
Det endelige forslag til dagsorden for dette møde, som blev vedtaget på Formandskonferencens møde torsdag den 18. november 2010 i henhold til forretningsordenens artikel 137 og 155, er omdelt. Der er foreslået følgende ændringer:
<P>
Mandag:
<P>
De politiske grupper foreslår at tage forhandlingen om hr. Berlinguers betænkning om civilretlige, erhvervsretlige, familieretlige og internationalprivatretlige aspekter af handlingsplanen om gennemførelse af Stockholmprogrammet af dagsordenen. Som følge deraf skal betænkningen sættes til afstemning i morgen, tirsdag. Betænkningen bliver. Der vil være en afstemning, men ingen forhandling. Jeg gentager, at alle politiske grupper er blevet enige om denne løsning, der derfor er blevet accepteret.
<P>
(Parlamentet godkendte anmodningen)
<P>
Tirsdag:
<P>
Der foreligger ingen forslag til ændring.
<SPEAKER ID="021" NAME="Martin Schulz" AFFILIATION="S&amp;D">
(DE) Hr. formand! På tirsdagens dagsorden er der seks betænkninger fra fru Matera om anvendelse af Den Europæiske Unions Fond for Tilpasning til Globaliseringen i Nederlandene. Jeg tager ordet, fordi jeg mener, at hr. Daul er blevet uretmæssigt angrebet i den nederlandske presse angående dette emne. På Formandskonferencen stillede hr. Daul et spørgsmål, der var blevet drøftet af formændene for de forskellige grupper, om, hvorvidt disse betænkninger skulle tages af dagsordenen i lyset af budgetforhandlingen. Jeg ønsker at komme med to kommentarer til dette.
<P>
For det første bør disse betænkninger forblive på dagsordenen. Vi skal stemme om dem og overføre pengene fra Den Europæiske Unions Fond for Tilpasning til Globaliseringen til Nederlandene.
<P>
For det andet stillede hr. Daul forslaget i en kommentar på Formandskonferencen. Hvis det derefter tages fra Formandskonferencen og sættes på den offentlige dagsorden, uden at han har fået mulighed for at besvare spørgsmål og forklare sig i sin egenskab af formand for en gruppe, bør man nøje overveje, hvad man rent faktisk kan sige på Formandskonferencen. Det var det første.
<P>
For det andet er det ikke er Parlamentet, der hævder, at pengene ødsles væk. Det er en del af, men ikke hele, den nederlandske regering, som konstant hævder, at pengene ødsles væk i Europa, og at Europa derfor bør få færre penge. Fru Materas betænkninger viser det modsatte, nemlig at budgetpengene bruges ansvarligt og efter min mening til meget vigtige projekter i Nederlandene. Derfor vil en vedtagelse af disse betænkninger vise, at kritikken i Nederlandene af dette budget ikke er berettiget.
<P>
(Bifald)
<SPEAKER ID="022" NAME="Formanden">
Jeg er klar over dette og er opmærksom på, hvad der er foregået i den nederlandske presse. Jeg vil imidlertid gerne forsikre Dem om, at afstemningen om anvendelse af Den Europæiske Unions Fond for Tilpasning til Globaliseringen til Nederlandene vil finde sted i morgen som planlagt. Intet har ændret sig. Afstemningen finder sted i morgen.
<P>
Onsdag:
<P>
Jeg har modtaget en anmodning fra Den Europæiske Venstrefløjs Fællesgruppe/Nordisk Grønne Venstre angående forhandlingen om situationen i Vestsahara, nemlig at afstemningen om beslutningsforslag på dette område sættes på dagsordenen for indeværende mødeperiode i stedet for mødeperioden for december, som det aktuelt er planen.
<SPEAKER ID="023" NAME="João Ferreira" AFFILIATION="GUE/NGL">
(PT) Hr. formand! Situationen i Vestsahara er for alvorlig til, at Parlamentet kan vente med at tage stilling til den. Kendsgerningerne er klare og til at få øje på. Vi har set billeder af ødelæggelser i Sahrawi-lejrene, og vi ved, at disse ødelæggelser har resulteret i døde og sårede, hvoraf mange stadig er savnede. Vi ved, at et medlem af Parlamentet blev forhindret i at besøge lejrene og udvist af de marokkanske myndigheder, og vi ved, at det samme er sket for medlemmer af nationale parlamenter, journalister og medlemmer af ikkestatslige organisationer (NGO'er). Når vi nu ved det, kan vi ikke bare ignorere det.
<P>
Hvis vi ikke har en holdning til emnet nu, vil være et uforståeligt og uacceptabelt udtryk for selvtilfredshed og endda samtykke, som vil svække denne institutions værdighed og de værdier, den hævder at stå for. Derfor vil jeg gerne bede alle træffe den eneste fornuftige beslutning om at støtte en afstemning om en beslutning i denne mødeperiode og til at stemme for forslaget.
<SPEAKER ID="024" NAME="Raül Romeva i Rueda" AFFILIATION="Verts/ALE">
(EN) Hr. formand! Jeg synes, at GUE/NGL-gruppens argumenter er helt igennem relevante, vigtige og nødvendige, så jeg vil gerne støtte denne holdning.
<SPEAKER ID="025" NAME="Martin Schulz" LANGUAGE="DE">
Hr. formand! Jeg vil gerne bede om hr. Ferreiras opmærksomhed et øjeblik. Vi diskuterede dette emne meget indgående på Formandskonferencen og under forberedelserne til Formandskonferencen. På vegne af min gruppe vil jeg gerne give udtryk for vores bekymring over det, der foregår i Vestsahara. Hvis de billeder, vi har set, stemmer overens med virkeligheden, bør dette give anledning til en seriøs debat, men også om nødvendigt have konsekvenser. Det betyder imidlertid, at vi må gå rigtigt frem. At gå rigtigt frem indebærer, at vi diskuterer situationen i denne uge. På vores opfordring har den marokkanske udenrigsminister nu udtalt, at han er parat til at deltage i et møde med Udenrigsudvalget. Det behøver han ikke at gøre. Den Marokkanske udenrigsminister behøver ikke møde for Parlamentets Udenrigsudvalg. Derfor mener jeg, at vi under alle omstændigheder skal udnytte det faktum, at han gør det, til at konfrontere ham med de påstande, der er blevet fremlagt, og først derefter vedtage en beslutning. Jeg mener, at det er en langt rigtigere måde at gå frem på, i stedet for at vedtage en beslutning nu og først derefter lytte til, hvad han har at sige. Lad os vedtage beslutningen på baggrund af de oplysninger, vi får, og de spørgsmål, vi får mulighed for at stille til den marokkanske udenrigsminister i Udenrigsudvalget. Personligt mener jeg, at det er en rigtigere måde at gå frem på. Derudover var der indtil i eftermiddag enighed om det blandt alle grupperne.
<SPEAKER ID="026" NAME="Formanden">
Anmodningen er blevet støttet af et flertal, så i overensstemmelse med hr. Ferreiras forslag vil afstemningen finde sted i denne uge.
<P>
(Parlamentet godkendte anmodningen)
<P>
Jeg vil give Dem tidsfristerne. Afstemningen finder sted torsdag. Tidsfristerne er som følger: Beslutningsforslagene skal være indgivet kl. 12.00 i morgen den 23. november, ændringer og fælles beslutningsforslag skal være indgivet kl. 12.00 onsdag den 24. november, ændringer til fælles beslutningsforskal skal være indgivet kl. 13.00 onsdag den 24. november, altså en time senere. Jeg gentager, at afstemningen finder sted torsdag.
<SPEAKER ID="027" NAME="Daniel Cohn-Bendit" AFFILIATION="Verts/ALE">
(FR) Hr. formand! Jeg vil gerne stille mine kolleger nogle spørgsmål.
<P>
Der er en nødsituation i Tibet, og mange er bekymrede over Kinas intentioner om at påtvinge tibetanerne det kinesiske sprog. Jeg mener, at det er et emne, der fortjener en forhandling under tilstedeværelse af Baroness Ashton. Helt bortset fra nødsituationen er det i virkeligheden den politik, der for øjeblikket gennemføres i Tibet, som er problemet.
<P>
En nødsituation? Okay. Hvis flertallet ønsker at håndtere emnet ud fra det perspektiv, er det helt fint. For min del, og fordi dagsordenen er forholdsvis klar i december, ser jeg gerne, at der finder en forhandling om dette problem og om EU's politik vedrørende Kina sted under tilstedeværelse af Baroness Ashton, og at der vedtages en beslutning på dette område. Jeg synes, det ville være klogere.
<SPEAKER ID="028" NAME="Formanden">
Mange tak, hr. Cohn-Bendit. Denne anmodning kan også fremlægges på formandskonferencen. Som gruppeformand, kan De fremlægge denne anmodning til hver en tid, hr. Cohn-Bendit. Tak for kommentaren.
<P>
Torsdag:
<P>
Der foreligger ingen forslag til ændring.
<P>
(Arbejdsplanen fastsattes således)
