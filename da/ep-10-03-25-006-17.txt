<CHAPTER ID="006-17">
17. Det andet EU-topmøde om romaerne
<P>
Før afstemningen
<SPEAKER ID="100" NAME="Jean Lambert" LANGUAGE="EN">
Hr. formand! Jeg vil gerne stille et mundtligt ændringsforslag, der bliver til punkt 7a (nyt). Det er anført på afstemningslisten, og det er min opfattelse, at det møder opbakning blandt de politiske grupper, der er med til at undertegne denne beslutning. Det bliver en følge af punkt 7.
<P>
Det nye punkt 7a lyder: "opfordrer derfor igen Europa-Kommissionen til at udvikle en omfattende europæisk strategi for integration af romaer som instrument til bekæmpelse af social udstødelse og diskrimination af romaer i Europa".
<SPEAKER ID="102" NAME="Cornelia Ernst" LANGUAGE="DE">
Hr. formand! Mange tak. Vi har to ændringsforslag, hvoraf det ene er et ændringsforslag til ændringsforslaget. Jeg vil præsentere dem begge. Vi vil gerne have slettet ordene "Rådet og". Det endelige resultat af det ændringsforslag, som vi er i færd med at forhandle, bliver således:
<P>
"opfordrer medlemsstaterne til at afstå fra tvungen hjemsendelse af minoriteter, hvis disse står over for hjemløshed og diskrimination, hvad angår uddannelse, social sikring og beskæftigelse, når de er hjemsendt ved tvang".
<SPEAKER ID="105" NAME="Hannes Swoboda" LANGUAGE="DE">
Hr. formand! Vi har også forkastet et tidligere ændringsforslag, fordi ordlyden i det var for kraftig. Der er dog et problem med visse lande, som romaer hjemsendes til, og hvor forholdene ikke egner sig til, at de kan leve i frihed og sikkerhed og med menneskelig værdighed.
<P>
Ordlyden i vores ændringsforslag er mere afdæmpet, bl.a. fordi vi har set, at visumliberaliseringen i nogle lande misbruges i forbindelse med asylansøgninger, hvor forudsætningerne ikke er til stede. Vores forslag lyder således:
<P>
til lande i det vestlige Balkan, "hvor de kan udsættes for hjemløshed og diskrimination med hensyn til uddannelse, social beskyttelse og beskæftigelse".
<P>
(DE) Jeg håber, at de medlemmer, som forkastede de øvrige ændringsforslag, kan acceptere og stemme for denne mere afdæmpede ordlyd.
