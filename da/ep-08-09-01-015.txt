<CHAPTER ID="015">
Arbejdsplan
<SPEAKER ID="021" NAME="Formanden">
Det endelige forslag til dagsorden som opstillet af Formandskonferensen på mødet den 28. august 2008 i overensstemmelse med forretningsordenens artikel 130 og 131 er omdelt. Der foreligger ingen forslag til ændring, og dagsordenen er således godkendt.
<SPEAKER ID="022" NAME="Hannes Swoboda" AFFILIATION="PSE">
(DE) Hr. formand! Når man ser på dagsordenen og antager, at forhandlingen om Georgien finder sted i dag, så har vi ingen særlige ønsker. Men hvis der opstår forsinkelser, og vi overskrider tiden med det resultat, at forhandlingen om Georgien først kan finde sted i morgen, så vil vi anmode om at udsætte forhandlingen om socialpakken til september II-mødet, for det vil efter min mening være umuligt for os at debattere både socialpakken og situationen i Georgien på en formiddag. Det ville jeg blot informere Parlamentet om på forhånd.
<SPEAKER ID="023" NAME="Formanden">
Tak, hr. Swoboda! Der var vist ingen oversættelse, tror jeg, særligt ikke til engelsk, hvis jeg har tolket de pågældende parlamentsmedlemmers udtryk korrekt. Lad mig gentage, hvad hr. Swoboda netop har sagt. Han sagde, at hvis forhandlingen om dagens topmøde ikke finder sted i dag, men i morgen, så bør forhandlingen om socialpakken udsættes til september II-mødet, da den afsatte tid til denne forhandling i så fald vil blive brugt på at tale om dagens topmøde. Sådan har jeg forstået det. Er vi enige om det? Det lader det til. Så går vi over til indlæggene af et minuts varighed i henhold til forretningsordenens artikel 144.
