<CHAPTER ID="007-14">
14. Lamfalussyopfølgningen i den fremtidige tilsynsstruktur (
<P>
- Før afstemningen om punkt 2, litra c), i bilaget:
<SPEAKER ID="115" NAME="Ieke van den Burg" LANGUAGE="EN">
Hr. formand! I lyset af den aktuelle udvikling har vi forbedret teksten i et mundtligt ændringsforslag om indskudsgarantiordninger, og det lyder sådan "Det vil være muligt for Lamfalussy niveau 3-udvalgene at træffe afgørelser på grundlag af en rimelig ...". Undskyld, det var det forkerte.
<P>
Dette ændringsforslag vedrører det kvalificerede flertal i niveau 3-udvalgene. Denne tekst bringes på linje med det, der bør gøres for at garantere, at værtsmedlemsstaten har noget at sige i forbindelse med tilsynet med koncerner, og det lyder således: "Det vil være muligt for Lamfalussy niveau 3-udvalgene at træffe afgørelser på grundlag af en rimelig og hensigtsmæssig afstemningsordning med kvalificeret flertal, som tager højde for finanssektorens relative størrelse og de enkelte medlemsstaters BNP samt finanssektorens systemiske betydning for medlemsstaten". Derefter er teksten den samme.
<SPEAKER ID="116" NAME="Formanden">
Medmindre jeg tager fejl, fru van den Burg, tror jeg ikke, det var den rigtige tekst, De læste op.
<SPEAKER ID="117" NAME="Ieke van den Burg" LANGUAGE="EN">
Hr. formand! Det er den anden tekst. Den handlede bestemt om indskudsgarantiordninger. Vi forsøgte at styrke den nuværende tekst ved at anmode om, at EU's regler "omgående revideres for at undgå arbitrage mellem garantiniveauer medlemsstaterne imellem, der kan fremme flygtighed yderligere og underminere den finansielle stabilitet frem for at øge sikkerheden og indlånernes tillid". Derefter står der, at de ligeledes bør sikre lige vilkår for finansielle institutioner. Jeg beklager dette.
<P>
(Parlamentet accepterede begge mundtlige ændringsforslag)
<P>
- Før afstemningen om ændringsforslag 8:
<SPEAKER ID="119" NAME="Daniel Dăianu" LANGUAGE="EN">
Hr. formand! Som en erkendelse af EU-medlemsstaternes desperate forsøg på at redde banksystemet, men ikke på tilstrækkelig koordineret vis, har vi fundet det hensigtsmæssigt at komme med dette ændringsforslag. Det lyder som følger: "der henviser til, at en øget grænseoverskridende banksektor i Europa, nødvendigheden af at reagere på samordnet vis over for uønskede chok samt nødvendigheden af at håndtere systemiske risici effektivt kræver, at forskelle mellem medlemsstaters nationale regimer reduceres mest muligt; der henviser til, at det er nødvendigt at bevæge sig videre end de studier, Kommissionen har foretaget i den henseende, og således ændre direktiv 94/19/EF så hurtigt som muligt med henblik på at yde den samme form for beskyttelse af bankdeponeringer i hele EU, således at den finansielle stabilitet og indlånernes tillid bevares, og konkurrenceforvridning undgås".
<P>
(Parlamentet accepterede det mundtlige ændringsforslag)
