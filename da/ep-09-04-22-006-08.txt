<CHAPTER ID="006-08">
8. Et europæisk program for metrologisk forskning (
<P>
- Før afstemningen:
<SPEAKER ID="091" NAME="Erika Mann" LANGUAGE="DE">
Hr. formand, mine damer og herrer! Grunden til, at vi kan afslutte denne procedure ved førstebehandlingen, er, at vi har haft held til at indgå i et fremragende samarbejde på tværs af gruppeskel og med de øvrige institutioner. Jeg vil gerne takke mine kolleger i Parlamentet, Rådet, Kommissionen, sekretariatet for Udvalget om Industri, Forskning og Energi og naturligvis det store antal forskere bag det hele.
<P>
En samordnet europæisk forskning er nu inden for rækkevidde i det fremtidige samarbejde mellem de 22. nationale metrologiske institutter. Hermed indføres der en væsentlig europæisering på det vigtige område måling. Derudover vil der i fremtiden være et øget samarbejde med de fem medlemsstater, der endnu ikke deltager i denne integration. Vi har opnået dette ved hjælp af artikel 169, som vi anvender, når vi koordinerer finansiering af national og europæisk forskning. De beløber sig hver især til 200 mio. EUR, og dette vil sætte os i stand til at opnå samarbejde mellem nationalstaterne.
<P>
Forskning på måleområdet omfatter en lang række områder fra diabetes til nanoteknologi eller rumområdet og vil være vigtig for hele området med fastsættelse af standarder i tilknytning til CO2 i fremtiden. Så jeg vil gerne endnu en gang rette en særlig tak til alle de involverede parter. Jeg håber, at dette vil føre til et øget europæisk samarbejde på dette meget vigtige forskningsområde i fremtiden.
