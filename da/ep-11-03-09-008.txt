<CHAPTER ID="008">
Afstemningstid
<SPEAKER ID="127" NAME="Formanden">
Det næste punkt er afstemningen.
<P>
(Resultater og andre oplysninger vedrørende afstemningen: se protokollen)
<SPEAKER ID="128" NAME="Robert Atkins" AFFILIATION="ECR">
(EN) Hr. formand! Jeg rejser mig endnu en gang for at klage over styringen af tiden i Parlamentet. Både i går og i dag har vi fået et afstemningstidspunkt, og vi har endnu en gang misbrugt det. Et tegn på et veldrevet og effektivt Parlament må dog være, at det kan styre sine ting ordentligt og til tiden. Vil De venligst tilskynde myndighederne til at få hold på dette? Ellers vil vi blive behandlet med den foragt, vi fortjener.
<SPEAKER ID="129" NAME="Derek Roland Clark" AFFILIATION="EFD">
(EN) Hr. formand! Min bemærkning til forretningsordenen vedrører de første to afstemninger, vi har i dag om kalenderen for næste år og året efter. Jeg vil gerne fremføre to punkter. Først og fremmest viser disse afstemninger ganske enkelt, hvor magtesløst dette Parlament i grunden er. Alle her tror, de får mere og mere magt og mere og mere indflydelse. Men faktisk drejer disse ændringsforslag sig blot om det faktum, at vi er forpligtet til at have 12 mødeperioder ...
<P>
(Formanden afbrød taleren)
<SPEAKER ID="130" NAME="Formanden">
Hr. Clark, De har et punkt til dagsordenen, ikke en tale. Jeg beklager, men jeg er nødt til at stoppe Dem. Vi går nu videre med afstemningen.
<SPEAKER ID="131" NAME="Edward McMillan-Scott" AFFILIATION="ALDE">
(EN) Hr. formand! Under normale omstændigheder ville jeg ikke rejse mig i sådan et anliggende. Som næstformand respekterer jeg formandshvervet.
<P>
Grupperne har imidlertid alle fået at vide, at kalenderafstemningerne, som er meget begrænsede - jeg mener, der er to ændringsforslag - vil finde sted i begyndelsen af afstemningen, og ikke efter at hr. Schmitt har talt til Parlamentet. Jeg finder det respektløst over for hr. Schmitt at lade folk gå og så bede dem komme tilbage på grund af to afstemninger efter hans tale.
<P>
Jeg beder Dem derfor stille Parlamentet det forslag at ændre dagsordenen, således at alle afstemninger i dag finder sted før hr. Schmitts tale, og at vi begynder med kalenderafstemningerne.
<P>
(Bifald)
<SPEAKER ID="132" NAME="Formanden">
Hr. McMillan-Scott! Jeg har et svar på det, De lige har sagt, og det er, at Parlamentet stemte om dagsordenen i mandags. De vil se i dagsordenen, at Parlamentet stemte ja til, at kalenderafstemningerne skulle finde sted fra kl. 12.30 til 13.30. Det er en beslutning, Parlamentet traf i mandags.
<SPEAKER ID="133" NAME="Edward McMillan-Scott" AFFILIATION="ALDE">
(EN) Hr. formand! Jeg er ked af at trække dette i langdrag, men sagen er, at afstemningslisterne er blevet uddelt til alle grupperne. Hvis det var en fejl, skal den korrigeres. Det er latterligt og et udtryk for manglende respekt for præsidenten i en af vores medlemsstater, som i øjeblikket har formandskabet, at kalde medlemmerne tilbage her til Parlamentet, efter at han har talt. Lad os gøre det i den rækkefølge, det står på afstemningsdokumentet. Der er ikke noget belæg for at ændre dette igen.
<P>
(Bifald)
<SPEAKER ID="134" NAME="Formanden">
Det fungerer sådan, at vi stemmer om dagsordenen hver mandag. Lyt til mig. Sig ikke årh og åh. Hvis De ønsker at ændre reglerne, kan De gøre det, men ifølge de regler, vi har, stemmer vi hver mandag om dagsordenen. Det gjorde vi denne gang med de medlemmer, som var til stede. Ikke desto mindre har formanden ret til at sætte dagsordenen til afstemning igen, hvis et flertal af medlemmerne ønsker det, så det, jeg vil gøre, er at bruge min dømmekraft og spørge Dem, om De gerne vil stemme om at ændre dagsordenen for i dag? Hvem stemmer for at stemme om en ændring af dagsordenen? Hvem stemmer imod? Hvem undlader at stemme?
<P>
(Bifald)
<P>
Når det så er sagt, kære kolleger, minder jeg Dem om, at hvis De ønsker at få indflydelse på dagsordenen, skal De være her om mandagen.
<P>
Hr. McMillan-Scotts forslag var at stemme om kalenderen før den ungarske præsidents tale, hvis tiden tillader det - for som De ser, mister vi faktisk tid. På grund af tidspunktet forventer jeg, at vi får en masse afstemninger at fortsætte med efter præsidentens tale. Så hvem går ind for at stemme om kalenderen før den ungarske præsidents tale, hvis vi reelt har tid til det? Hvem er imod? Hvem undlader at stemme?
<P>
Det er så, hvad vi gør, nemlig at stemme om kalenderen, hvis vi har tid før den ungarske præsidents tale.
<P>
(Indvendinger)
<P>
Kolleger! Det gør ingen forskel. Vi fortsætter alligevel med afstemningerne efter præsidentens tale.
<P>
(Mumlende protest)
<P>
Jeg bruger min dømmekraft. For at få bragt denne farce til ophør vil jeg tage afstemningen om kalenderen som den første afstemning. Er alle så glade?
<P>
(Bifald)
<P>
OK, De vil stadig være her for at stemme efter præsidentens tale, men lad os nu fortsætte med afstemningen om kalenderen for 2012.
