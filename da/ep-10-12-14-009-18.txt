<CHAPTER ID="009-18">
18. Procedure for samlet ansøgning om opholds- og arbejdstilladelse (
<SPEAKER ID="141" NAME="Francesco Enrico Speroni" AFFILIATION="EFD">
- (IT) Hr. formand! Er det muligt at få listen over ændringsforslag tilbage på skærmen?
<SPEAKER ID="142" NAME="Formanden">
Ja, hr. Speroni, de er ved at finde ud af, hvad der er sket.
<P>
Men kan De se den på Deres lille skærm? Ja? Det er da altid noget.
<P>
Efter afstemningen om det ændrede forslag
<SPEAKER ID="143" NAME="Neelie Kroes" LANGUAGE="EN">
Hr. formand! Som De ved, lytter jeg bare, og jeg observerer. Jeg har fået besked på, at jeg skal sidde her og bringe budskabet - og det er et klart budskab - videre til kollegiet. Jeg lover Dem, at jeg vil bringe budskabet videre, og det bliver naturligvis et objektivt budskab, da der skete en hel del. Men min kollega vil vende tilbage til dette efter en drøftelse i kollegiet.
<SPEAKER ID="144" NAME="Formanden">
Forslaget vil således blive sendt tilbage til Kommissionen.
<SPEAKER ID="145" NAME="Alejandro Cercas" AFFILIATION="S&amp;D">
- (ES) Hr. formand! I henhold til forretningsordenens artikel 175, stk. 56, skal vi vide, om Kommissionen trækker dette lovgivningsmæssige forslag tilbage. Forslaget sendes derfor ikke automatisk tilbage til det ansvarlige udvalg. Kommissionen skal afgøre nu, om den trækker sit forslag tilbage og forelægger Parlamentet et nyt forslag.
<SPEAKER ID="146" NAME="Formanden">
Jeg udledte af kommissærens ord, at forslaget vil blive sendt tilbage til Kommissionen. Det var det, jeg fik ud af det. Men vi skal anmode kommissæren om at forklare Kommissionens holdning.
<P>
Vil De venligst forklare Kommissionens holdning, fru kommissær?
<SPEAKER ID="147" NAME="Véronique Mathieu">
ordfører. - (FR) Hr. formand! Jeg må sige, at jeg er noget overrasket.
<P>
(Støj)
<P>
Vi har allerede drøftet denne tekst i et år. Jeg kan fortælle, at vi fra starten af var nået frem til en aftale med Gruppen Alliancen af Liberale og Demokrater for Europa. Jeg opdagede så i sidste øjeblik, at der var blevet udstukket retningslinjer for stemmeafgivelsen, der var fuldstændig i modstrid med de aftaler, vi havde indgået. Jeg opdagede, at de aftaler, vi havde med ALDE-Gruppen, ikke var blevet overholdt. Vi gik ind til plenarmødet med aftaler, der ikke var blevet respekteret.
<P>
For det andet foreslår hr. Cercas, at vi ændrer - jeg vil gerne have lov til at tale, ellers er det meningsløst - Den Socialdemokratiske Gruppe og især hr. Cercas foreslår, at Kommissionen ændrer sit forslag.
<P>
Men vi har nu drøftet dette i et år, hr. Cercas. De foreslår en række forskellige ting. Vi har nu i et år været ude af stand til at nå frem til en aftale, så hvad er pointen i at begynde forfra igen? Vi kan drøfte det i 10 år, og De ville stadig ikke være enig. Vi har forsøgt alt muligt, og De har aldrig været enig med nogen.
<P>
Jeg kan derfor ikke se, hvordan indgivelsen af flere forslag kan være et skridt fremad. Det er virkelig en skam. De var imod at få indvandrere til EU. Den Socialdemokratiske Gruppe nægter disse indvandrere den samme behandling som den, de europæiske arbejdstagere får.
<P>
(Protest)
<P>
Det var alt, hvad jeg havde at sige, og det er virkelig en skam, for gruppen var enig med hensyn til spørgsmålet om lige behandling, og jeg finder denne situation meget beklagelig.
<P>
(Bifald)
<SPEAKER ID="148" NAME="Formanden">
Mine damer og herrer! Hold venligst op med at råbe et øjeblik. Vi vil anvende forretningsordenen.
<P>
Kommissionen skal fortælle, hvorvidt den fastholder sit forslag.
<P>
Lad derfor venligst kommissæren fortælle os, hvorvidt hun fastholder sit forslag, bortset fra velkomne objektive indlæg.
<SPEAKER ID="149" NAME="Neelie Kroes" LANGUAGE="EN">
Hr. formand! De vil ikke bebrejde mig, at jeg efter denne drøftelse, som ikke var helt klar, tager resultatet af drøftelsen med hjem til Bruxelles. Jeg vil bestemt lægge det på kollegiets bord. Kommissionen vil senere underrette Dem om resultatet af dens drøftelser.
<SPEAKER ID="150" NAME="Formanden">
Kommissæren har således klart fortalt os noget, nemlig at hun på indeværende tidspunkt ikke trækker forslaget tilbage.
<P>
Det var det, hun sagde. Så må vi se, hvad der sker bagefter.
<P>
På indeværende tidspunkt trækker Kommissionen ikke forslaget tilbage.
