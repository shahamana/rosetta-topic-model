<CHAPTER ID="007-01">
1. Forslag til Den Europæiske Unions almindelige budget for regnskabsåret 2010, modificeret af Rådet (alle sektioner) (afstemning) 
<SPEAKER ID="116" NAME="László Surján" LANGUAGE="EN">
Hr. formand! Det foreslås, at der stemmes om ændringsforslag 3 og 7, der er identiske i teksten, i tre dele, og at der stilles et mundtligt ændringsforslag til anden del. Hvorfor? Fordi den oprindelige tekst nævnte Kommissionens opfattelse, men i mellemtiden har Rådet truffet en afgørelse herom.
<P>
Derfor vil jeg læse det nye forslag op: "Noterer sig konklusionerne fra Det Europæiske Råd, hvoraf det fremgår, at EU og medlemsstaterne er parat til at bidrage med en hurtig startfinansiering på 2,4 mia. EUR årligt for perioden 2010-2012; understreger imidlertid behovet for information om medvirken og bidrag fra EU-budgettet i 2011 og 2012".
<P>
Det er det mundtlige ændringsforslag, og mit forslag er, at vi stemmer for alle tre dele.
<P>
(Parlamentet vedtog det mundtlige ændringsforslag)
<SPEAKER ID="118" NAME="Formanden">
Jeg vil gerne benytte lejligheden til at ønske Dem en god treugers pause. Der venter os et meget vigtigt arbejde næste år. Jeg vil gerne indbyde Dem alle til et cocktailparty den 12. januar 2010 for at markere det nye år og Lissabontraktatens ikrafttræden, der er meget vigtig for os. Derfor indbyder jeg Dem alle til den 12. januar.
<SPEAKER ID="121" NAME="Simon Busuttil" AFFILIATION="PPE">
(EN) Fru formand! Der er en fejl i PPE-stemmelisten. Jeg vil gerne gøre mine PPE-kolleger opmærksom på, at afstemningen om de to særskilte punkter bør være et plus på vores stemmeliste, altså et plus ved de to særskilte afstemninger, som vi skal stemme om nu.
<SPEAKER ID="122" NAME="William" AFFILIATION="The Earl of) Dartmouth  (EFD">
(EN) Hr. formand! Dette er en privat sag for PPE-Gruppen, og jeg kan ikke se, hvorfor Parlamentet skal kedes med det.
