<CHAPTER ID="008-03">
3. Den økonomiske og finansielle krises følger for udviklingslandene og udviklingssamarbejdet (
<P>
Før afstemningen:
<SPEAKER ID="125" NAME="Enrique Guerrero Salom" LANGUAGE="ES">
Hr. formand! Jeg vil gerne takke alle, som har medvirket til at udarbejde denne betænkning.
<P>
Jeg vil blot gerne fremhæve, at når vi kommer til punkt 31, er der et mundtligt ændringsforslag. Som aftalt vil jeg nu læse anden del af den engelske udgave.
<P>
"finder det derfor passende at undersøge grundlaget for en aftale med kreditorlande om indførelsen af et midlertidigt moratorium eller annullering af gæld for de fattigste lande, for at gøre det muligt for dem at gennemføre konjunkturdæmpende skattepolitikker, der kan afbøde de alvorlige virkninger af krisen; foreslår, at der gøres bestræbelser på at fremme ordninger med henblik på gennemsigtig gældsvoldgift;".
<SPEAKER ID="127" NAME="Formanden">
Under alle omstændigheder må dette mundtlige ændringsforslag da berøre punkt 34 og ikke punkt 31, medmindre vi er blevet fejlinformeret.
<P>
(Hr. Guerrero anførte, at forslaget faktisk berører anden del af punkt 34)
<P>
Så er det på plads.
<P>
(Afstemningen fandt sted)
<P>
(Parlamentet vedtog det mundtlige ændringsforslag)
<P>
- Før afstemningen om punkt 22
<SPEAKER ID="128" NAME="Charles Goerens" AFFILIATION="ALDE">
(FR) Hr. formand! Vi har gjort Dem opmærksom på et mundtligt ændringsforslag vedrørende punkt 22. Jeg vil understrege, at punkt 22 vedrører global styring, navnlig sammensætningen af G20, hvor der mærkeligt nok ikke findes repræsentanter fra de mindst udviklede lande.
<P>
Sigtet med ændringsforslaget er at rette op på dette, og den tekst, som jeg forelægger Parlamentet, opfylder dette behov.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Hr. formand! For et øjeblik siden opfordrede De til bifald rettet mod den tunesiske delegation. Vil De bede den tunesiske delegation om at gribe ind for at sikre frigivelse af Taoufik Ben Brik, hvilket hele Parlamentet opfordrer til?
<SPEAKER ID="132" NAME="Hannes Swoboda" AFFILIATION="S&amp;D">
(DE) Hr. formand! Jeg vil gerne fremsætte en bemærkning til forretningsordenen. Jeg er meget tilfreds med forløbet af afstemningen. Der er imidlertid tale om en initiativbetænkning, og her er man enedes om en anden procedure. Nu er der åbnet mulighed for delte afstemninger om initiativbetænkninger. Hvis ikke vi løser dette problem, vil vi fremover få delte afstemninger om alle initiativbetænkninger. Kunne De eventuelt anmode Udvalget om Konstitutionelle Anliggender om at afklare dette spørgsmål? Ellers vil Parlamentets embedsmænds fortolkning sejre over hele formålet med reformen.
<SPEAKER ID="133" NAME="Formanden">
Det kan godt lade sig gøre. Det er muligt at anmode om delte afstemninger i overensstemmelse med den procedure, som grupperne selv har begæret. Under alle omstændigheder kan alt revideres. En revision vil måske forekomme, men indtil videre er det sådan, landet ligger.
