<CHAPTER ID="003-01">
1. CIA's påståede brug af europæiske lande ved transport og ulovlig tilbageholdelse af fanger (afstemning) 
<P>
Før afstemningen
<SPEAKER ID="451" NAME="Giovanni Claudio Fava " LANGUAGE="IT">
Hr. formand! Jeg vil blot gøre tjenesterne opmærksomme på, at der er uoverensstemmelse med den betænkning, der blev vedtaget i udvalget, og at punkt 114, 127 og 128 skal tilpasses, så de bliver i overensstemmelse med resten af de tilsvarende punkter. Hvis ændringsforslag 228 bliver vedtaget, må man således også betragte ændringsforslag 234 og 235 som vedtaget.
<SPEAKER ID="087" NAME="Ignasi Guardans Cambó" AFFILIATION="ALDE">
(FR) Hr. formand! Jeg forstår udmærket, at Parlamentet har besluttet at stemme om hele pakken af ændringsforslag. Men er der nogen, der kan forklare mig, hvad min gruppe skal gøre ved en eventuel afstemning under ét for at støtte nogle af ændringsforslagene og ikke støtte andre eller endog forkaste dem? Hvad skal vi gøre i et sådant tilfælde, hr. formand? For i det foreliggende tilfælde ønsker vi at støtte nogle af ændringsforslagene og stemme imod andre. Hvad foreslår De, hr. formand?
<SPEAKER ID="088" NAME="Formanden">
Det er derfor, grupperne i god tid blev anmodet om at fremsætte anmodninger om særskilt afstemning, hvilket bl.a. Gruppen for Det Europæiske Folkeparti (Kristelige Demokrater) og De Europæiske Demokrater gjorde. De ændringsforslag, som gav flest problemer, og om hvilke grupperne ønskede at stemme detaljeret, bliver således trukket ud af afstemningen under ét og bliver forelagt lidt senere.
<P>
Hvis Deres gruppe ikke har anmodet om særskilt afstemning om bestemte pakker af ændringsforslag, betyder det i princippet, at de ikke giver anledning til problemer. Jeg ønsker ikke at genåbne debatten om dette emne.
<P>
(Hr. Guardans Cambó insisterede)
<P>
Alle har forstået Deres situation, og jeg håber, at jeg har givet Dem den en teknisk forklaring, der er så neutral som muligt. De har ikke ordet, hr. Guardans Cambó. De har allerede fået ordet to gange.
<P>
(Hr. Guardans Cambó insisterede stadigvæk)
<P>
Hvis De ønsker at anmode om yderligere en særskilt afstemning, bedes De angive hvilken, og så tager jeg den med.
<SPEAKER ID="452" NAME="Ignasi Guardans Cambó" AFFILIATION="ALDE">
(FR) Hr. formand! Jeg anmoder om særskilt afstemning om ændringsforslag 38.
<P>
Før afstemningen om punkt 60
<SPEAKER ID="090" NAME="Giovanni Claudio Fava " LANGUAGE="IT">
Hr. formand! Det mundtlige ændringsforslag tager sigte på at erstatte ental med flertal. Ordet "dokument", der vedrører det italienske samarbejde, bliver således til "dokumenter", og de andre ord i punktet skal tilpasses til flertalsformen.
<P>
(Parlamentet vedtog det mundtlige ændringsforslag)
<SPEAKER ID="453" NAME="Giusto Catania" AFFILIATION="GUE/NGL">
(IT) Hr. formand! Jeg vil blot sige, at efter vedtagelsen af dette mundtlige ændringsforslag trækker vores gruppe ændringsforslag 261 tilbage.
<P>
Efter afstemningen om punkt 66
<SPEAKER ID="455" NAME="Ignasi Guardans Cambó" AFFILIATION="ALDE">
(FR) Hr. formand! Jeg tror, at det er i alles interesse, at grupperne stemmer, sådan som de har besluttet sig for at stemme. Den omstændighed, at ændringsforslagene fra Gruppen Union for Nationernes Europa er blevet trukket ud af afstemningslisten, giver for øjeblikket anledning til forvirring hos mange medlemmer. De tror, at de stemmer om ændringsforslagene fra Gruppen Union for Nationernes Europa, selv om afstemningen vedrører de oprindelige punkter. Jeg anmoder derfor om at få foretaget en elektronisk kontrol af afstemningen om det oprindelige punkt 66, og jeg opfordrer medlemmerne til altid at kontrollere, om afstemningen drejer sig om originalen eller om ændringsforslaget.
<SPEAKER ID="456" NAME="Johannes Blokland" AFFILIATION="IND/DEM">
(NL) Hr. formand! Det er overordentlig vanskeligt at stemme, når det i min hovedtelefon siges, at vi stemmer om punkt 66, når der står 66 på skærmen, og De siger 68. Jeg synes, De skal sige det samme, som står på skærmen, og som siges i hovedtelefonen.
<P>
(Afstemningstiden udsat kl. 12.00 for det højtidelige møde og genoptaget kl. 12.30)
