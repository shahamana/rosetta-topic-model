<CHAPTER ID="009-02">
2. NATO's rolle i EU's sikkerhedsstruktur (
<P>
- Før afstemningen:
<SPEAKER ID="098" NAME="Ari Vatanen">
ordfører. - (EN) Fru formand! Jeg undskylder, at jeg tager alles tid og forsinker frokosten, men det gør jeg kun omkring hvert 10. år, så måske det ikke gør noget. Jeg er faktisk som det medlem af det finske parlament, der kun rejste sig for at tale én gang i alle de år, han var medlem af parlamentet, og det eneste, han sagde, var: "Vil De venligst lukke vinduet".
<P>
Jeg vil gerne sige et par ord vedrørende disse tre betænkninger, som alle er en del af denne samme pakke, der omfatter betænkningerne fra Karl von Wogau og Jacek Emil Saryusz-Wolski. I øjeblikket leder vi efter løsninger på den finansielle krise. Den er selvforskyldt, og vi siger, at denne krise ikke må gentages, men hvad er EU's eksistensberettigelse, når det drejer sig om at forhindre krige og menneskelige kriser? De må heller ikke gentages, og de falder ikke ned på os som taget på Parlamentets bygning i Strasbourg. De behøver ikke blive gentaget, men kun hvis vi arbejder sammen.
<P>
Jeg vil minde om, at denne side af Parlamentet ikke har monopol på fred. Fred tilhører os alle. Fredskonsolidering er vores fælles pligt. Det er lidt som kærlighed. Den er ubetinget. Vi må være idealistiske i dette liv. Vi skal se mod horisonten, ligesom når vi løber i en skov. Man behøver ikke se på fødderne, når man løber i en skov. Man ser mod horisonten, så ved man, hvor man løber hen, og fødderne peger automatisk mod det rigtige sted. Det er, hvad vi skal gøre. Vi skal være hudløst ærlige og huske, hvorfor EU blev dannet: for at skabe fred.
<P>
Hvis vi skal respektere arven fra Jean Monnet og vores forgængere, siger jeg blot, at vi alle skal tilhøre ét parti, og dette fredsskabende parti skal hedde "Yes I Can-partiet". Først da vil historien give os stående bifald. Og vinduet er åbent.
<SPEAKER ID="100" NAME="Ari Vatanen" LANGUAGE="EN">
Fru formand! Jeg beklager at tage Parlamentets tid. Jeg ønsker blot at slette følgende sætning vedrørende EU's operative hovedkvarter fra afsnit 29: "fremhæver, at det foreslåede operative EU-hovedkvarter udgør en løsning på dette problem;".
<SPEAKER ID="102" NAME="Vytautas Landsbergis">
for PPE-DE-Gruppen. - (EN) Fru formand! Jeg har to mundtlige ændringsforslag til dette afsnit. Det første er, at ordene "menneskerettigheder og retsstatsprincippet" skal anføres som de første fælles værdier og ikke de sidste. Jeg anmoder om støtte til denne mere europæiske holdning.
<P>
Det andet mundtlige ændringsforslag vedrører anden del af afsnittet om Rusland som et demokrati i en udefineret fremtid. Da der er mange suveræne opfattelser af, hvad demokrati betyder, ville det være bedre med en tilføjelse. I henhold til mit mundtlige ændringsforslag indsættes følgende efter ordet "demokrati": "som undlader at anvende militære trusler som et politisk pressionsmiddel over for nabolande".
<P>
Da vi ikke kan støtte sådanne politikker, bedes De støtte dette ændringsforslag.
