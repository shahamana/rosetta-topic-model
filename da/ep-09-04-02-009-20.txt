<CHAPTER ID="009-20">
20. Den europæiske samvittighed og totalitarisme (afstemning) 
<SPEAKER ID="116" NAME="Formanden">
Jeg vil gøre Dem opmærksom på, at Hartmut Nassauer og József Szájer har underskrevet det fælles beslutningsforslag på vegne af Gruppen for Det Europæiske Folkeparti (Kristelige Demokrater) og De Europæiske Demokrater.
<P>
- Før afstemningen om punkt 3:
<SPEAKER ID="117" NAME="Vytautas Landsbergis" AFFILIATION="PPE-DE">
(EN) Hr. formand! Lad mig minde om vores vigtige beslutning fra 2005 om afslutningen af Anden Verdenskrig i Europa, hvori det hed, at "der ikke kan være tale om forsoning uden sandhed og erindring".
<P>
Jeg vil ikke slette sandheden nu. Vedtag venligst, at "sandhed" indsættes: forsoning med sandhed og erindring. Stem for sandheden.
<SPEAKER ID="119" NAME="Vytautas Landsbergis" AFFILIATION="PPE-DE">
(EN) Hr. formand! Teksten henviser til forbrydelser mod menneskeheden, der stadig fandt sted "så sent som i juli 1995". Det ville være bedre at sige "som stadig fandt sted i juli 1995", fordi vi ikke kan være sikre på, at sådanne forbrydelser ikke længere fandt sted i 1996.
<P>
(Indvendinger fra salen)
<P>
Ja, det ville være blødere - "fandt sted så sent" bør erstattes "som stadig fandt sted i".
<SPEAKER ID="121" NAME="Tunne Kelam" AFFILIATION="PPE-DE">
(EN) Hr. formand! Dette er en mindre rettelse. I teksten hedder det nu "at de centraleuropæiske lande desuden oplevede kommunismen". Jeg vil gerne ændre "centraleuropæiske lande" til "central- og østeuropæiske lande ", fordi landene omtales på denne måde alle andre steder i teksten, og erstatte "oplevede kommunismen" med "oplevede både kommunismen og nazismen", fordi kommunisme for de østeuropæiske nationer ikke var en ny oplevelse: De fleste af dem havde kommunisme først, derefter nazisme og så kommunisme igen.
<SPEAKER ID="123" NAME="Bogusław Sonik" AFFILIATION="PPE-DE">
(PL) Hr. formand! Jeg vil blot tilføje, at jeg også har underskrevet beslutningen.
<P>
(FR) Hr. formand! Jeg har også underskrevet denne beslutning, og jeg kan ikke se mit navn på beslutningsforslaget. Jeg vil derfor bede Dem tilføje mit navn.
