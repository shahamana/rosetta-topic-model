<CHAPTER ID="013">
Arbejdsplan
<SPEAKER ID="026" NAME="Formanden">
Vi går nu over til arbejdsplanen. Det endelige udkast til arbejdsplan som vedtaget af formandskonferencen den 12. maj 2010 i henhold til artikel 140 er blevet omdelt.
<P>
Mandag - ingen ændringer.
<P>
Tirsdag - ingen ændringer.
<P>
Onsdag:
<P>
Jeg har modtaget et brev fra hr. Casini, formanden for Udvalget om Konstitutionelle Anliggender, hvori udvalget anmoder om, at Europa-Parlamentet hører Det Økonomiske og Sociale Udvalg samt Regionsudvalget vedrørende forslaget til forordning om borgerinitiativ i henhold til artikel 304 og 307 i traktaten om Den Europæiske Unions funktionsmåde. Jeg forventer, at afstemningen om disse forslag om høring vil finde sted onsdag kl. 12.00.
<P>
(Parlamentet gav sin tilslutning)
<P>
Vi går nu over til den endelige fastsættelse af arbejdsplanen. Hvad angår mandag og tirsdag, har der ikke været nogen anmodninger eller modtagne dokumenter om ændringer til arbejdsplanen. Der er dog ét forslag vedrørende onsdag. Det Europæiske Folkepartis Gruppe (Kristelige Demokrater) har anmodet om en afstemning om hr. Czarneckis betænkning om decharge for gennemførelsen af EU's almindelige budget for regnskabsåret 2008, Seltion II - Rådet. Fru Gräßle vil begrunde anmodningen for PPE-Gruppen.
<SPEAKER ID="027" NAME="Ingeborg Gräßle" LANGUAGE="DE">
Hr. formand! Her til morgen besvarede Rådet de udestående spørgsmål via det spanske formandskab. En af de vigtigste betingelser for en afstemning om betænkningen er dermed opfyldt. Desuden har det via det spanske formandskab givet mulighed for en fælles diskussion og uddybning af en ordentlig dechargeprocedure, og således er den anden vigtige betingelse opfyldt.
<P>
Ved at gøre dette underkaster Rådet sig Parlamentets undersøgelser - og det er en milepæl, som vi bør anerkende. Derfor anbefaler jeg alle grupper at stemme for at tage dechargebeslutningen med på dagsordenen. Selve beslutningen vil dog blive behandlet under mødeperioden i juni.
<SPEAKER ID="028" NAME="Hannes Swoboda" LANGUAGE="DE">
Hr. formand! Jeg vil gøre det kort. Vi kan støtte dette forslag af de angivne årsager. Et officielt brev er på vej til Parlamentet. Jeg ser det også som et godt tegn, at Rådet - eller det håber jeg i hvert fald - er klar til at vise den gennemsigtighed og vilje til konsensus, som det har vist her, også med hensyn til EU's Optræden Udadtil. I det omfang er jeg enig med fru Gräßle.
<SPEAKER ID="029" NAME="Bart Staes">
for Verts/ALE-Gruppen. - (NL) Hr. formand, mine damer og herrer! Jeg må sige, at jeg er overrasket over, at de to store grupper nu lover at stemme om denne betænkning. Der blev afholdt et koordinatormøde i Budgetkontroludvalget, som jeg selv ledede. Her til morgen blev der faktisk modtaget dokumenter fra Rådet, og jeg granskede dem. De omfatter et bilag, der er identisk med bilaget til det dokument, vi modtog den 10. marts.
<P>
Så der er faktisk ikke noget, der har ændret sig, og således vil jeg gerne anbefale, at vi stemmer imod forslaget om at opføre Czarnecki-betænkningen på dagsordenen for denne mødeperiode. Efter min mening - og jeg vil stå meget fast på dette - tager Rådet simpelthen fusen på os.
<P>
(Parlamentet gav sin tilslutning)
<SPEAKER ID="030" NAME="Formanden">
Afstemningen om Czarnecki-betænkningen vil finde sted på onsdag. Fristen for ændringsforslag er tirsdag den 18. maj kl. 12.00.
<P>
Det Europæiske Folkepartis Gruppe (Kristelige Demokrater) har anmodet om en udsættelse af forhandlingen om fru Bauers betænkning om tilrettelæggelse af arbejdstid for personer, der udfører mobile vejtransportaktiviteter, indtil næste mødeperiode. Anmodningen begrundes af ordføreren, fru Bauer.
<SPEAKER ID="031" NAME="Edit Bauer">
ordfører. - (HU) Hr. formand! Den 22. marts modtog jeg et svar fra Udvalget om Beskæftigelse og Sociale Anliggender på min anmodning om at fremlægge denne betænkning på plenarmødet i maj. Udvalget erklærede i sit svar, at denne betænkning ikke kunne fremsættes på plenarmødet i maj, eftersom der var mindre end en måned, som er den normale betænkningstid, mellem den 28. april, hvor udvalget stemte om denne betænkning, og dette plenarmøde. Ministerrådet besluttede imidlertid, uden at nogen havde bedt om det - formodentlig på anbefaling fra den socialdemokratiske gruppe - at den alligevel skulle fremsættes på dette plenarmøde, uanset om der var gået en måned eller ej. Således har de politiske grupper simpelthen ikke haft tid til at formulere deres holdninger til denne betænkning eller til at drøfte den. Derfor anmoder jeg om, at vi udsætter dette indtil plenarmødet juni.
<SPEAKER ID="032" NAME="Hannes Swoboda" LANGUAGE="DE">
Hr. formand! Det er efter min mening mærkeligt, at fru Bauer - som jeg ellers nærer stor agtelse for - undlod at nævne, at betænkningen er blevet forkastet. Jeg finder det lige så mærkeligt, at fru Bauer glemte at nævne, at hun har været i kontakt med Rådet om en betænkning, som er blevet forkastet. Det er ikke den normale parlamentariske procedure. Det er derfor helt rigtigt at opføre denne på dagsordenen.
<P>
(Bifald)
<SPEAKER ID="033" NAME="Corien Wortmann-Kool" LANGUAGE="NL">
Hr. formand! Det er rigtigt, at dette lovgivningsforslag fra Kommissionen blev forkastet i Udvalget om Beskæftigelse og Sociale Anliggender.
<P>
Det er imidlertid god skik her i Parlamentet med en efterfølgende betænkningstid på en måned for at sikre, at vi er velforberedte på plenarmødet. I strid med ordførerens ønske er denne sædvane i Parlamentet blevet overtrådt i dette tilfælde. Det er et meget kompliceret forslag, og grupperne har også brug for tid til at forberede sig, hvilket er umuligt at gøre på to dage.
<P>
Derfor vil jeg opfordre Dem til at støtte ordførerens forslag om at udsætte afstemningen om dette forslag indtil plenarmødet i juni.
<P>
(Parlamentet gav sin tilslutning)
<SPEAKER ID="034" NAME="Formanden">
Forhandlingen om Bauer-betænkningen udsættes indtil næste mødeperiode.
<P>
Torsdag
<P>
Hvad angår torsdag, foreligger der følgende forslag: Det Europæiske Folkepartis Gruppe (Kristelige Demokrater) har anmodet om at erstatte forhandlingen om anholdelsen af journalisten Ernest Vardanyan i Transnistrien, der er planlagt til torsdag eftermiddag, med en forhandling om situationen i Thailand. Så i stedet for forhandlingen om anholdelsen af journalisten Ernest Vardanyan i Transnistrien en forhandling om situationen i Thailand. Hr. Preda vil uddybe denne anmodning nærmere.
<SPEAKER ID="035" NAME="Cristian Dan Preda" AFFILIATION="PPE">
(RO) Hr. formand! Vi har bedt om at erstatte forhandlingen om den ulovlige anholdelse af journalisten i Transnistrien på baggrund af foruroligende anklager med forhandlingen om Thailand på et tidspunkt, hvor situationen i Thailand er blevet dramatisk forværret i løbet af de seneste dage. Vi opfordrer vores kolleger fra alle de politiske grupper til at sikre, at vi retter fokus mod denne situation i Thailand.
<SPEAKER ID="036" NAME="Formanden">
Vi har hørt en uddybning af anmodningen. Hvem vil udtale sig til støtte for anmodningen?
<SPEAKER ID="037" NAME="Ioannis Kasoulides" LANGUAGE="EN">
Hr. formand! Situationen i Thailand forværres hele tiden, menneskeliv står på spil - det lader til at være et meget vigtigere emne for Parlamentet at forhandle om på torsdag. Samtidig er der sket en udvikling i sagen om hr. Ernest Vardanyan i den løsrevne, såkaldte stat Transnistrien, som initiativtagerne gerne vil undersøge. Derfor foreslår jeg at erstatte dette emne med en forhandling om Thailand.
<SPEAKER ID="038" NAME="Francesco Enrico Speroni" AFFILIATION="EFD">
(IT) Hr. formand, mine damer og herrer! Det forekommer mig, at uanset hvad vi drøfter og beslutter her, så vil det ikke ændre på noget, hverken i Thailand eller i Transnistrien, så det giver ikke nogen mening at ændre på tingene.
<SPEAKER ID="039" NAME="Formanden">
Forhandlingen om anholdelsen af journalisten Ernest Vardanyan i Transnistrien vil blive erstattet af en forhandling om situationen i Thailand. Dette er en hastesag, og den vil blive drøftet torsdag eftermiddag.
<P>
Arbejdsplanen for vores plenarmøde er blevet fastlagt.
<P>
(Parlamentet gav sin tilslutning)
<P>
(Parlamentet godkendte den således ændrede dagsorden)
