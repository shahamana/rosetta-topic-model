<CHAPTER ID="002">
Velkomstord
<SPEAKER ID="006" NAME="Formanden">
Mine damer og herrer! Det er mig en stor glæde at kunne byde velkommen til en delegation fra den mexicanske kongres under ledelse af hr. senator Guadarrama, som har taget plads på gæstepladserne. Hjerteligt velkommen
<P>
(Bifald)
<P>
Delegationen deltager i dag i det sjette møde i Det Fælles Parlamentariske Udvalg mellem Europa-Parlamentet og Mexico. Mexico er en af EU's nære partnere, og dette møde finder sted på et vigtigt tidspunkt i relationerne mellem Mexico og EU. Topmødet i Lima i sidste weekend viste, at vi har meget til fælles. Jeg havde også lejlighed til at tale med Deres præsident Felipe Calderón.
<P>
Det Fælles Parlamentariske Udvalg skal i eftermiddag drøfte klimaændringerne, og jeg er derfor sikker på, at De vil følge denne forhandling i plenum med interesse. Jeg ønsker vores mexicanske kolleger og venner et godt ophold i Strasbourg.
