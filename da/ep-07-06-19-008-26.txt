<CHAPTER ID="008-26">
26. Konkurrencepolitikken 2005 (afstemning) 
<P>
Betænkning af Ferreira
<P>
Før afstemningen
<SPEAKER ID="158" NAME="Elisa Ferreira " LANGUAGE="PT">
Hr. formand, mine damer og herrer! Da uforudsete transportvanskeligheder forhindrede mig - ligesom det også skete for andre medlemmer - i at deltage i debatten i går, vil jeg gerne benytte denne lejlighed til at takke for skyggeordførernes samarbejds- og kompromisvilje, der har muliggjort bred enighed.
<P>
Jeg vil også gerne takke Kommissionens tjenester og særlig kommissær Kroes for deres åbenhed, personlige engagement og parathed til dialog. Det bliver stadig vigtigere, at de europæiske institutioner samarbejder, og at Parlamentet spiller en væsentlig rolle, når den europæiske konkurrencepolitik angår strategiske sektorer som energi og tjenesteydelser af almindelig økonomisk interesse, når den omfatter nye områder som miljø, og når en stor del af konkurrencen har fået en global dimension.
<P>
Vi må derfor blive ved med at ajourføre konkurrencepolitikken, og den samarbejdets ånd, der har hersket under udarbejdelsen af denne betænkning, må fastholdes, til gavn for Europas borgere.
