<CHAPTER ID="003">
Velkomstord
<SPEAKER ID="007" NAME="Formanden">
Mine damer og herrer, jeg vil gerne gøre Dem opmærksom på, at vi i dag har besøg af en delegation fra det japanske parlament, og delegationen befinder sig i den officielle loge under ledelse af hr. Tsushima Tuji, der er en stor ven af Europa.
<P>
(Bifald)
<P>
Delegationen med vores japanske kolleger deltager i det 27. interparlamentariske møde mellem Europa-Parlamentet og Japan.
<P>
Dialogen mellem Europa-Parlamentet og det japanske parlament går langt tilbage. I starten drejede den sig udelukkende om handelsspørgsmål, men nu omfatter den mange spørgsmål, der bekymrer vores befolkninger.
<P>
Vi glæder os over, at vores dialog med Japan bliver udbygget inden for en kontekst, hvor der er stadig større behov for samarbejde til fremme af den internationale sikkerhed og stabilitet.
<P>
Kære kolleger, hjertelig velkommen.
