<CHAPTER ID="007-03">
3. Området med frihed, sikkerhed og retfærdighed 2007 (afstemning) 
<P>
- Inden afstemningen om ændringsforslag 1
<SPEAKER ID="092" NAME="Manfred Weber" AFFILIATION="PPE-DE">
(DE) Hr. formand! For PPE-DE-Gruppen vil jeg gerne fremsætte et mundtligt ændringsforslag til omformulering af ændringsforslag 1. Inden jeg gør det, vil jeg gerne sige, at betænkningen fra Gérard Deprez og hele udvalget er fremragende. PPE-DE-Gruppen vil gerne stemme for den. Vi har dog et centralt punkt, nemlig spørgsmålet om stemmeret for indvandrere i EU, ikke fordi vi afviser tildeling af stemmeret generelt, men vi mener, at sådanne beslutninger er underlagt subsidiaritet. Valglovgivning er ikke et europæisk anliggende.
<P>
Vi ønsker derfor at bygge bro til ændringsforslaget ved at foreslå, at det omformuleres. Vi anmoder medlemmerne af de andre grupper om at støtte den nye formulering, så vi alle kan godkende denne gode betænkning.
<P>
Den nye ordlyd affattes således:
<P>
"et forslag om integration af fastboende udlændinge i det politiske liv på europæisk og lokalt plan, et skridt fremad, som kunne bidrage til den sociale, kulturelle og politiske integration af disse fastboende udlændinge;".
<P>
(DE) Jeg anmoder om Deres støtte.
<SPEAKER ID="095" NAME="Formanden">
Jeg kan se, at der er indvendinger.
<P>
(Det mundtlige ændringsforslag blev ikke vedtaget)
