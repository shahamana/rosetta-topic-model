<CHAPTER ID="006-20">
20. Forretningsordenens artikel 81 - gennemførelsesbestemmelser (afstemning) 
<P>
Før afstemningen
<SPEAKER ID="099" NAME="Richard Corbett" AFFILIATION="PSE">
(EN) Hr. formand! Denne afstemning tilpasses vores procedurer, for at der kan drages fuld fordel af Parlamentets nye beføjelser i forbindelse med komitologiproceduren. Disse beføjelser blev sikret tidligere i år gennem den tværinstitutionelle aftale, der blev forhandlet af hr. Daul og undertegnede. Det betyder, at når vi tildeler Kommissionen gennemførelsesbeføjelser via den lovgivning, vi godkender under forligsproceduren, vil Parlamentet kunne nedlægge veto mod eventuelt efterfølgende gennemførelsestiltag af lovgivningsmæssig karakter. Dette er den væsentligste forøgelse af Parlamentets beføjelser siden Nice-traktaten og formodentlig den eneste forøgelse af betydning under denne lovgivende forsamling. Den nye regel vil lette vores brug af denne nye beføjelse.
