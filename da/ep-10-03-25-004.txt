<CHAPTER ID="004">
Det andet EU-topmøde om romaerne (indgivne beslutningsforslag): se protokollen
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Hr. formand! I en dom afsagt den 19. marts har EU-Domstolen netop erklæret, at et flertal i Europa-Parlamentet har overtrådt en klar lovbestemmelse ved at nægte at forsvare min immunitet på grundlag af artikel 10 i den internationale protokol, hvilket mine udenlandske kolleger anført af hr. Romagnoli har anmodet om.
<P>
Anmodningen blev fremsat, da jeg blev udsat for voldsom politisk, faglig og retlig forfølgelse for at sige til journalister, som interviewede mig om revisionisme og Anden Verdenskrigs historie, at det var op til historikere at drøfte dette spørgsmål. Det fremgår af dommens præmis 108.
<P>
Domstolen anfører, at da målet med protokollen er at give medlemmerne af Europa-Parlamentet rettigheder, følger det, at Parlamentet ved ikke at træffe en afgørelse på grundlag af artikel 10 klart har krænket en lovbestemmelse.
<P>
Det er sandt, at Domstolen ikke har imødekommet min anmodning om erstatning, da den mener, at den franske appelret og dennes 11 dommere fandt mig helt og aldeles uskyldig. Derfor mener Domstolen, at jeg ikke længere kan påberåbe mig at være skadelidt. Faktum er dog, at Domstolen har pålagt Parlamentet at betale to tredjedele af sagsomkostningerne. Denne beslutning udgør derfor en skarp afvisning af den partitaktik, der har berøvet mig min parlamentariske immunitet.
<P>
Under pres tyede ordføreren til et groft proceduremæssigt trick. Denne beslutning skaber en præcedens, som medlemmerne af de højrenationale grupperinger i Parlamentet, hvis ytringsfrihed konstant er under angreb, kan drage fordel af i fremtiden.
