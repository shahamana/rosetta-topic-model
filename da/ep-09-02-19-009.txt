<CHAPTER ID="009">
Afstemningstid (fortsat) 
<SPEAKER ID="091" NAME="Hans-Peter Martin" AFFILIATION="NI">
(DE) Fru formand! Sidste gang der var en sådan holdningsdemonstration under et stats- eller regeringschefbesøg, greb formanden for Parlamentet meget resolut ind. Ved den lejlighed vedrørte det også et forhold, som berørte ham personligt, nemlig Lissabontraktaten. I dag, hvor præsidenten, den folkevalgte præsident for et land, taler og afbrydes og chikaneres i et sådant omfang af socialisterne, gør formanden intet. Ved De, hvad det er? Det er ikke demokrati, det er despoti. Jeg forlanger, at der træffes de nødvendige forholdsregler.
<SPEAKER ID="092" NAME="Avril Doyle" AFFILIATION="PPE-DE">
- (EN) Fru formand! Det er efter min mening særdeles uværdigt for Parlamentet og også for det tjekkiske formandskab, at præsident Klaus' formelle besøg undermineres, ved at man tillader, at lejligheden bruges til at udbrede materialer, der søger at påvirke resultatet af ratificeringen af Lissabontraktaten. Hvis det er tilladeligt - og jeg anmoder om Deres afgørelse heraf - vil den logiske konklusion være en opskrift på kaos i vores korridorer, hvor hver side i diskussionen fylder Parlamentet i stigende antal for i konkurrence aggressivt at forfølge deres synspunkter. Sørg venligst for, at Præsidiet ikke tillader, at dette sker igen.
<P>
(Blandede reaktioner)
<SPEAKER ID="093" NAME="Martin Schulz" AFFILIATION="PSE">
- (DE) Fru formand! Mange tak. Jeg foreslår, at De alle lytter til, hvad jeg har at sige, inden De begynder at råbe.
<P>
En kollega, som ofte erindrer tingene på en anden måde, har lige talt. Jeg vil gerne minde Dem om følgende: Da premierminister Sócrates ønskede at tale i Parlamentet i forbindelse med underskrivelsen af Den Europæiske Unions charter om grundlæggende rettigheder, var han ikke i stand til det, fordi han blev overdøvet. Præsident Klaus kunne tale her uden hindringer. Det er forskellen mellem os og dem.
<P>
(Bifald)
<SPEAKER ID="094" NAME="Formanden">
Vi fortsætter nu med afstemningen.
