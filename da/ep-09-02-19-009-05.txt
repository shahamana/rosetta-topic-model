<CHAPTER ID="009-05">
5. Finansiering af andre foranstaltninger end statslig udviklingsbistand i lande, der falder ind under forordning (EF) nr. 1905/2006 (
<P>
- Før afstemningen:
<SPEAKER ID="108" NAME="Thijs Berman">
ordfører. - (EN) Fru formand! Jeg vil gerne henvise denne betænkning til udvalget igen i henhold til artikel 168, stk. 2. Både dette demokratisk valgte Parlament og Kommissionen finder det nødvendigt, at visse mindre former for samarbejde mellem EU og udviklingslandene, dvs. aktioner, der ikke strengt omhandler bekæmpelse af fattigdom, f.eks. udvekslingsprogrammer mellem deres og vores universiteter, er omhandlet.
<P>
Udviklingsbudgettet er ikke beregnet til denne type samarbejde, men nogle medlemmer insisterer på at bruge et juridisk grundlag, der vil få os til at finansiere sådanne aktioner over udviklingsbudgettet, men det er netop, hvad vi søger at undgå med denne betænkning.
<P>
Vi nåede ikke til enighed. Hvis ændringsforslag 1 vedtages, vil betænkningen være usammenhængende og modarbejde verdens fattigste menneskers interesser. Jeg mener derfor, at vi skal henvise denne betænkning tilbage til Udviklingsudvalget for at opnå enighed om et retsgrundlag, der støttes af et klart flertal i Parlamentet.
<SPEAKER ID="109" NAME="Michael Gahler" AFFILIATION="PPE-DE">
- (DE) Fru formand! Der er bestemt fortolkningsmæssige forskelle. Udviklingsudvalgets juridiske fortolkning er forskellig fra den fortolkning, som Udenrigsudvalget og Udvalget om det Indre Marked og Forbrugerbeskyttelse har, og den er forskellig fra den juridiske fortolkning, som Parlamentets juridiske tjenester har fremlagt, fra EF-Domstolens retspraksis og fra Rådets og Kommissionens holdning. Derfor insisterer vi, flertallet, på, at vi bruger det retsgrundlag, der er fastsat i dette ændringsforslag.
<P>
Jeg anmoder derfor om en tilbagetrækning af anmodningen om henvisning tilbage til udvalget. Hvad angår substansen af betænkningen, er der ingen meningsforskellige. Vi er enige i substansen. Det er kun den juridiske fortolkning, vi er uenige i, og en henvisning tilbage til udvalget ændrer ikke denne forskel.
<SPEAKER ID="110" NAME="Ana Maria Gomes" AFFILIATION="PSE">
- (EN) Fru formand! Jeg vil gerne støtte ordføreren. Efter forhandlingen i Parlamentet i går og på baggrund af Kommissionens bidrag er jeg helt enig i, at vi har brug for flere drøftelser, og at vi skal finde det korrekte retsgrundlag for aktioner, der ikke er rene ODA-aktioner - men som stadig er meget vigtige for udviklingssamarbejdet med udviklingslandene - og derfor ikke hører ind under de øvrige instrumenter vedrørende samarbejde med industrialiserede lande eller det nuværende instrument til finansiering af udviklingssamarbejde.
<P>
Det er også meget vigtigt, at midler, der er afsat til instrumentet til finansiering af udviklingssamarbejde til samarbejde i overensstemmelse med ODA-kriterierne, fastfryses, og derfor støtter jeg Thijs Bermans anmodning om mere tid til overvejelse.
