<CHAPTER ID="003">
Godkendelse af protokollen fra det foregående møde: se protokollen
<P>

<SPEAKER ID="008" NAME="Philip Claeys" AFFILIATION="ITS">
(NL) Hr. formand! Jeg har blot en marginal kommentar til denne uges plenarmøde. Som De ved, finder den første runde af afstemningen om Sakharovprisen for 2007 sted. Der var nomineret fem kandidater. ITS-Gruppen havde også nomineret en kandidat, den økumeniske patriark af Konstantinopel. Vi har måttet konstatere, at patriarken blev presset til at trække sig tilbage som kandidat. Noget sådant er, så vidt jeg ved, aldrig tidligere sket, så længe Europa-Parlamentet har uddelt Sakharovprisen. Han var glad for, at hans navn blev foreslået af vores gruppe. Hr. Binev spurgte ham, og det var helt i orden. Dette er fuldstændig uacceptabelt. Så vidt jeg ved, er det aldrig tidligere sket, at nogen er blevet presset til at trække sit kandidatur tilbage, udelukkende fordi han var nomineret af en gruppe, som går imod strømmen. Som en protest imod den slags intolerance, den slags primitive politiske intriger, kan jeg nu bebude, at ITS-Gruppen nægter at deltage i den kommende afstemningsrunde.
<SPEAKER ID="009" NAME="Formanden">
Hr. Claeys! Jeg har hørt om det, De taler om, men jeg kan ikke udtale mig om substansen i det, De hævder, der er sket. Det er egentlig ikke det rette tidspunkt at informere Parlamentet om det på nu, det bør ske i en anden form, så vi kan diskutere spørgsmålet.
