<CHAPTER ID="011">
Parlamentets sammensætning: se protokollen
<SPEAKER ID="242" NAME="Formanden">
Mine damer og herrer! De kompetente irske myndigheder har meddelt mig, at Colm Burke er blevet udnævnt til medlem af Europa-Parlamentet i stedet for Simon Coveney med virkning fra i dag, den 19. juni 2007. Jeg vil gerne byde Colm Burke rigtig hjertelig velkommen. Hjertelig velkommen her i Europa-Parlamentet! Vi håber, De får stor glæde af arbejdet her.
<SPEAKER ID="243" NAME="Avril Doyle" AFFILIATION="PPE-DE">
(EN) Hr. formand! Jeg ønsker også at byde velkommen til Colm Burke, som skal erstatte vores kollega, Simon Coveney, der er valgt til det irske parlament. Jeg vil benytte lejligheden til at ønske Simon held og lykke med hans fremtidige job i national politik. Colm Burke fra Simons valgkreds i Cork South er en fremragende erstatning.
<SPEAKER ID="244" NAME="Formanden">
Mange tak. fru Doyle. Det kan ikke blive andet end en succes med Deres gode ønsker!
<SPEAKER ID="245" NAME="Formanden">
I henhold til forretningsordenens artikel 3, stk. 2, deltager hr. Burke, så længe hans mandat ikke er prøvet, eller der endnu ikke er truffet afgørelse om en indsigelse, i Parlamentets og dets organers møder med fulde rettigheder, under forudsætning af at han har afgivet en skriftlig erklæring om, at han ikke besidder hverv, der er uforenelige med hvervet som medlem af Europa-Parlamentet.
