<CHAPTER ID="007-02">
2. Anvendelse af Den Europæiske Fond for Tilpasning til Globaliseringen: ES/Comunidad Valenciahna (
<P>
- Før afstemningen
<SPEAKER ID="154" NAME="Barbara Matera" LANGUAGE="IT">
Hr. formand, mine damer og herrer! Under den nuværende økonomiske krise er et af de største problemer for de udviklede økonomier netop arbejdsløshed, en trussel, der har nået et alarmerende niveau, nemlig 10 % i euroområdet.
<P>
EU-institutionerne, navnlig Kommissionen, har indført en række foranstaltninger i sit budgetforslag for 2011 til fremme af økonomisk genopretning, herunder foranstaltninger, der supplerer foranstaltninger finansieret af Den Europæiske Fond for Tilpasning til Globaliseringen, som jeg er ordfører for. Kommissionen har forelagt fire vigtige forslag om anvendelse af Globaliseringsfonden, som vi skal stemme om lige om lidt.
<P>
Jeg mener derfor, at procedurerne for anvendelse af fonden bør strømlines for at sætte hurtigt ind med støtte til de arbejdstagere, hvis arbejdsplads er blevet ramt af den økonomiske krise, og som er blevet berørt af virksomhedsflytninger. Jeg opfordrer derfor mine kolleger til at styrke denne fond i de enkelte medlemsstater.
