<CHAPTER ID="005-24">
24. Resultatet af arbejdet i Udvalget for Andragender i parlamentsåret 2007 (
<P>
- Vedrørende punkt 31:
<SPEAKER ID="117" NAME="David Hammerstein" LANGUAGE="ES">
Fru formand! For at tage højde for de seneste retsafgørelser stiller jeg dette mundtlige ændringsforslag, som jeg vil læse højt på engelsk:
<P>
"toldmyndighederne fortsætter, dog kun som en ekstraordinær foranstaltning, med at konfiskere biler, der tilhører græske statsborgere", jeg tilføjer "midlertidigt", og jeg tilføjer den sidste sætning: "bemærker EU-Domstolens dom i sag C-156/04 (7.6.2007), som finder de fleste af de græske myndigheders forklaringer i sagen tilfredsstillende; glæder sig over gennemførelsen af ny lovgivning vedtaget af de græske myndigheder med henblik på at afhjælpe de mangler, der understreges i ovenstående dom;".
<SPEAKER ID="119" NAME="Formanden">
Jeg ser ingen gøre indsigelse mod det mundtlige ændringsforslag.
<P>
Efter afstemningen:
<SPEAKER ID="120" NAME="Zbigniew Zaleski" AFFILIATION="PPE-DE">
- (EN) Fru formand! I betragtning af vores effektive afstemningstid synes jeg godt, jeg kan komme med en kort, men velbegrundet bemærkning. På vegne af dem, der kan og rent faktisk læser resultaterne på skærmen, vil jeg gerne give udtryk for min taknemmelighed for den effektive måde, De gør det på. Jeg håber, at de øvrige formænd, herunder hr. Pöttering, som er meget effektiv, vil følge Deres eksempel.
<SPEAKER ID="121" NAME="Formanden">
Tak. Vi gør vores bedste!
