<CHAPTER ID="003-14">
14. Udsætning i miljøet af genetisk modificerede organismer (Kommissionens gennemførelsesbeføjelser) (afstemning) 
<P>
Betænkning af Gyula Hegyi
<P>
Før afstemningen
<SPEAKER ID="112" NAME="Gyula Hegyi  " LANGUAGE="EN">
Hr. formand! Jeg vil ikke stjæle tiden fra mine kolleger, men da vi ikke har forhandlet om betænkningen på plenarmødet, og vi nu er nået til førstebehandlingen, vil jeg gerne informere Dem om de grundlæggende elementer i den nye lovgivning om GMO'er.
<P>
Kompromispakken giver Parlamentet ret til at føre kontrol med udsætning af GMO'er. Parlamentets kontrol betyder gennemsigtighed på dette følsomme område. Eurobarometers meningsmåling om GMO'er viste, at 94 % af borgerne gerne vil have ret til at vælge, 86 % gerne vil vide mere, før de indtager GMO'er, og 71 % ganske enkelt ikke vil have fødevarer, der indeholder genetisk modificerede organismer. Derfor er vores største succes, at Rådet og Kommissionen er gået med til at give Parlamentet beføjelse til at kontrollere gennemførelsen af de mærkningskrav, der gælder for GMO'er.
<P>
Jeg vil gerne takke skyggeordførerne, Kommissionen og det portugisiske formandskab. At have større åbenhed omkring genetisk modificerede organismer gør Europa mere demokratisk.
