<CHAPTER ID="004-08">
8. Interimsaftale om handel med Turkmenistan (afstemning) 
<P>
- Før afstemningen
<SPEAKER ID="077" NAME="Daniel Caspary" LANGUAGE="DE">
Hr. formand, mine damer og herrer! Jf. artikel 170, stk. 4, anmoder jeg for Gruppen for Det Europæiske Folkeparti (Kristelige Demokrater) og De Europæiske Demokrater om, at den endelige afstemning om beslutningen og betænkningen udsættes indtil næste plenarmøde.
<P>
Det blev tydeligt under forhandlingen i går, at de fleste i Parlamentet ville kunne tilslutte sig undertegnelsen af interimsaftalen, også selv om de vånder sig ved det. Mange medlemmer håber, at aftalen efter mange års dødvande vil gøre det muligt at få en ny slags dialog mellem EU og Turkmenistan. For størstedelen af medlemmernes velkommende er det dog vigtigt, at vi ikke lader Kommissionen og Rådet køre på frihjul. Parlamentet har brug for garantier fra Kommissionen og Rådet om, at det, hvis menneskerettighedssituationen fortsat forværres, på Parlamentets anmodning alvorligt overvejes at suspendere aftalen. I går var Kommissionen desværre kun enig på visse betingelser, og Rådet var slet ikke enig i dette krav. Jeg anmoder derfor på vegne af min gruppe om, at begge endelige afstemninger udsættes, indtil vi har tilsvarende tilsagn fra Rådet og Kommissionen.
<P>
(Bifald)
<SPEAKER ID="078" NAME="Formanden">
Jf. forretningsordenens artikel 170, stk. 4, var det en politisk gruppe, som stod bag denne udtalelse. Ifølge proceduren skal det afklares, om der er nogen indlæg for eller imod.
<SPEAKER ID="079" NAME="Jan Marinus Wiersma">
for PSE-Gruppen. - (EN) Hr. formand! Jeg er fuldstændig enig med vores kollega hr. Caspary i, at vi skal udsætte ikke alene den endelige afstemning om beslutningen, men også afstemningen om hans betænkning - den samstemmende udtalelse - fordi det i går under forhandlingen var meget tydeligt, at især Rådet ikke var rede til at give Europa-Parlamentet tilstrækkelig lejlighed til og mulighed for virkelig at følge situationen i Turkmenistan og få indflydelse på situationen i landet på baggrund af en sådan aftale. Da vi ikke fik tilstrækkelige garantier, støtter vi også hr. Casparys forslag om at udsætte disse afstemninger.
<SPEAKER ID="080" NAME="Formanden">
Jeg sætter anmodningen om udsættelse til afstemning.
<P>
(Parlamentet besluttede at udsætte den endelige afstemning)
<SPEAKER ID="083" NAME="Daniel Caspary" AFFILIATION="PPE-DE">
(DE) Hr. formand! Anmodningen gik kun ud på at udsætte de endelige afstemninger, ikke afstemningen om ændringsforslagene.
<SPEAKER ID="084" NAME="Formanden">
Vi i tjenesterne havde ikke modtaget disse oplysninger. Det er altså kun den endelige afstemning, der udsættes. Lad mig påpege, at vi først stemmer om ændringsforslagene.
<SPEAKER ID="085" NAME="Daniel Caspary" AFFILIATION="PPE-DE">
(DE) Hr. formand! Min anmodning gik ud på, at vi kun udsætter de to endelige afstemninger, og vi stemmer om ændringsforslagene, så vi kun behøver at afholde de endelige afstemninger på et af de kommende plenarmøder.
<SPEAKER ID="086" NAME="Formanden">
Det er faktisk slet ikke det, tjenesterne havde fået opfattelse af, men vi indretter os naturligvis efter vores ordfører.
<P>
Vi stemmer derfor, hvis jeg har forstået det rigtigt, om ændringsforslagene til betænkningen om Turkmenistan, ikke til Deres betænkning. Derefter standser vi afstemningsproceduren inden den endelige afstemning.
<P>
- Før afstemningen om ændringsforslag 2
<SPEAKER ID="087" NAME="Hélène Flautre" AFFILIATION="Verts/ALE">
(FR) Hr. formand! Det fremragende ændringsforslag, der er fremlagt af min gruppe, og som sætter os i stand til virkelig at spille en rolle vedrørende menneskerettighederne, ville blive endnu bedre, hvis vi udskiftede ordene "udsigt til undertegnelse af aftalen" med ordene "udsigt til afslutning af processen med ratifikation af aftalen", hvilket er en hensigtsmæssig formulering.
<SPEAKER ID="088" NAME="Formanden">
Dette er et juridisk anliggende.
<P>
De medlemmer, som er imod, bedes venligst rejse sig.
<P>
Der er ikke 40 medlemmer, som har rejst sig. Vi vedtager derfor det, fru Flautre sagde, og jeg registrerer nu, at dette afsnit er blevet ændret mundtligt.
<P>
(Parlamentet vedtog det mundtlige ændringsforslag)
