<CHAPTER ID="001">
Åbning af mødet
<SPEAKER ID="005" NAME="Paul van Buitenen" LANGUAGE="NL">
Hr. formand! Vedrørende forretningsordenen vil jeg gerne fremsætte en anmodning på vegne af Verts/ALE-Gruppen vedrørende forhandlingen i morgen og afstemningen om forordning (EF) nr. 1073/1999 om undersøgelser, der foretages af Det Europæiske Kontor for Bekæmpelse af Svig (OLAF), med andre ord om Gräßle-betænkningen. Det ser ud til, at Kommissionen overvejer at standse den nuværende proces med yderligere revision af forordningen i lyset af nye afsløringer af uregelmæssigheder hos OLAF og derfor vil trække de nuværende forslag tilbage som led i den fælles beslutningsprocedure med Parlamentet.
<P>
Jeg vil gerne på vegne af Verts/ALE-Gruppen anmode formanden om at spørge Kommissionen, om dette er tilfældet, og om den vil afgive en erklæring inden forhandlingen i morgen, således at Parlamentet ved, om drøftelsen og afstemningen stadig nytter noget.
<SPEAKER ID="006" NAME="Formanden">
Spørgsmålet er stillet til Kommissionen. Fru Ferrero-Waldner vil få mulighed for at besvare det. Jeg vil gerne byde hr. Jouyet velkommen. Vi er her alle og kan gå i gang med næste punkt på dagsordenen.
