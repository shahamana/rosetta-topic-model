<CHAPTER ID="006-19">
19. Den fælles markedsordning for sukker (afstemning) 
<P>
Betænkning af Batzeli
<P>
Før afstemningen om ændringsforslag 1
<SPEAKER ID="141" NAME="Katerina Batzeli  " AFFILIATION="PSE">
ordfører. - (EL) Hr. formand! jeg vil undlade at læse den tekniske del af ændringsforslaget op - selvfølgelig under forudsætning af, at De ikke er enig i det politiske spørgsmål, jeg fremlægger:
<P>
Artikel 10, stk. 2, i forordning nr. 318/2006 handler om proceduren i forbindelse med en eventuel yderligere nedsættelse af sukkerkvoter for perioden efter 2010. Udvalget om Landbrug og Udvikling af Landdistrikter fremsatte ændringsforslaget, førend vi overhovedet kendte resultaterne af indførelsen af den nye markedsordning for sukker i medlemsstaterne og i virksomhederne. Ændringsforslaget foreslår en lineær nedsættelse på 13,5 % for perioden efter 2010. Hvis Kommissionen eksempelvis foreslår en nedsættelse på 10 % for denne periode, har vi et problem.
<P>
Mit mundtlige ændringsforslag går helt enkelt ud på at sende et signal for at sikre, at der indføres en basismetodologi for en eventuel yderligere nedsættelse i perioden efter 2013. Ændringsforslaget vil tage hensyn til virksomhedernes adfærd, dvs. i hvilken grad virksomhederne har tilpasset sig status quo og situationen i medlemsstaterne.
<P>
(Parlamentet forkastede det mundtlige ændringsforslag)
