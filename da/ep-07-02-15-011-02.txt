<CHAPTER ID="011-02">
2. Den humanitære situation for flygtninge fra Irak (afstemning) 
<P>
Før afstemningen om ændringsforslag 5:
<SPEAKER ID="212" NAME="Alyn Smith" AFFILIATION="Verts/ALE">
(EN) Hr. formand! Vi foreslår, at ordet "Europa-Parlamentet" slettes i punkt 5, linje 4, fordi det sprogligt set er lidt sjusket og måske er lidt ulogisk for Parlamentet at opfordre "Parlamentet" til at deltage i denne internationale konference.
<P>
(Parlamentet vedtog det mundtlige ændringsforslag)
<P>
Før afstemningen om ændringsforslag 7:
<SPEAKER ID="214" NAME="Alyn Smith" AFFILIATION="Verts/ALE">
(EN) Hr. formand! Hvad angår dette forslag til ændring af punkt 7, vil vi på ingen måde begrænse vores ros til den svenske regering, men det tal, der står i punkt 7 - 8951 - er altså faktuelt forkert. Vi foreslår, at ordene "som gav asyl til 8951 irakere i 2006" slettes. Det vil få punktet til at flyde bedre, samtidig med at den svenske regerings indsats stadig roses.
<P>
(Parlamentet vedtog det mundtlige ændringsforslag)
