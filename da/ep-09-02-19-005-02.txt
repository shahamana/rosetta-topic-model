<CHAPTER ID="005-02">
2. Proceduren for andragender (Ændring af forretningsordenens afsnit VIII) (
<P>
- Før afstemningen:
<SPEAKER ID="054" NAME="Brian Crowley">
for UEN-Gruppen. - (EN) Fru formand! Jeg undskylder, at jeg afbryder afstemningen.
<P>
I henhold til forretningsordenens artikel 170 anmoder jeg Parlamentet om at udskyde afstemningen om Onesta-betænkningen vedrørende proceduren for andragender, da denne sag i øjeblikket behandles af Formandskonferencen inden for rammerne af reformen af Parlamentets procedurer. Formandskonferencen vil drøfte netop de specifikke reformspørgsmål, der er omhandlet i Onesta-betænkningen, på et møde den 5. marts 2009, og jeg anmoder derfor om, at afstemningen om denne betænkning om muligt udskydes til mødeperioden i Strasbourg i anden uge af marts. Jeg anmoder Parlamentet om at godkende dette, hvis det er muligt.
<SPEAKER ID="055" NAME="Gérard Onesta" LANGUAGE="FR">
Fru formand! Lad os forsøge at være præcise. Denne betænkning ændrer vores forordning - eller præciserer den - så det bliver tydeligere, hvordan andragender til Udvalget for Andragender modtages eller ikke modtages, hvordan oplysninger gives til andragere osv.
<P>
Den blev vedtaget enstemmigt med, mener jeg, én stemme imod i Udvalget om Konstitutionelle Anliggender. Jeg mener derfor ikke, at denne betænkning er særligt kontroversiel. Der er dog én artikel, hvor vi var blevet enige om at præcisere, at andragere blot skulle informeres, hvis et andragende, der var blevet indgivet til Kommissionen i stedet for til Parlamentet, De ved, disse andragender med millioner af underskrifter, vedrørte deres andragende, hvis og når Lissabontraktaten træder i kraft.
<P>
Hvis jeg har forstået det rigtigt, er det den artikel, der skaber problemer på grund af henvisningen til en mulig kommende traktat. Personligt kan jeg leve med udskydelsen til den 5. marts. Jeg kan endda leve med en "hasteafstemning" for at trække det pågældende ændringsforslag tilbage. På den anden side er det særdeles beklageligt, hvis vi ikke kan afklare vores forordning på dette punkt, hvor der tidligere har været så mange problemer. Jeg overlader det til Parlamentet.
