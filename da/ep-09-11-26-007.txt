<CHAPTER ID="007">
Velkomstord
<SPEAKER ID="099" NAME="Formanden">
Jeg har en meddelelse, som måske er meget passende, da vi netop har stemt om vores betænkning om udvidelsesstrategien for 2009.
<P>
Det glæder mig at kunne meddele, at vi i dag har besøg af en delegation fra det kroatiske parlament, Sabor.
<P>
(Bifald)
<P>
De er under ledelse af Mario Zubović, som netop har afsluttet det tiende møde i Det Blandede Parlamentariske Udvalg EU-Kroatien.
<P>
Kære medlemmer af Sabor, vi byder Dem velkommen til Europa-Parlamentet her i Strasbourg. Som De kan se, har vi netop i denne uge drøftet spørgsmålet om udvidelse, og vi ønsker, at Kroatien bliver optaget i EU så hurtigt som muligt.
<P>
(Bifald)
<P>
De står naturligvis over for de sidste udfordrende forhandlingsrunder, og vi opfordrer Dem på det varmeste til at intensivere Deres forberedelser.
<P>
Mine damer og herrer! Vi ser frem til at byde kroatiske observatører velkommen i Parlamentet meget snart, og vi glæder os til at sidde i Parlamentet sammen med Dem i løbet af denne valgperiode.
<P>
Mange tak for Deres besøg her i dag.
