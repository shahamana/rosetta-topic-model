<CHAPTER ID="007-01">
1. Tilpasning af bestemmelserne i afsnit IV i EF-traktaten vedrørende Domstolens kompetence (afstemning) 
<P>
Betænkning af Szájer
<P>
Før afstemningen
<SPEAKER ID="102" NAME="József Szájer " LANGUAGE="HU">
Hr. formand! Europa-Parlamentet er forpligtet til at sikre de europæiske borgeres juridiske beskyttelse. Her i Europa-Parlamentet hersker der bred opbakning til traktaten om en forfatning for Europa, som vil være et stort skridt fremad med hensyn til Domstolens kompetence. Vi er ikke desto mindre i den heldige situation, at vi i denne sag ikke behøver at vente på forfatningstraktatens fødsel, eftersom Amsterdam-traktaten giver mulighed for en overgangsordning, en "passerelle".
<P>
I min betænkning anbefaler jeg helt klart, at man anvender overgangsordningen, eller "passerellen", og derved udvider De Europæiske Fællesskabers Domstols kompetence til spørgsmål vedrørende det europæiske visum samt til flygtninge- og indvandringspolitik. Dette garanterer fuldstændig juridisk beskyttelse for de europæiske borgere. Mit forslag vil således gøre det muligt at styrke EU's juridiske sikkerhedsforanstaltninger med hensyn til de grundlæggende rettigheder. På denne måde ønsker jeg at lette en ensartet fortolkning og anvendelse af Fællesskabets regler og love samt at indføre et ensartet system af juridiske sikkerhedsforanstaltninger. Dette er ikke første gang, Parlamentet opfordrer Rådet til at fremskynde vedtagelsen af denne overgangsklausul, "passerellen", med henblik på at fjerne begrænsningerne på Rådets kompetence med hensyn til artikel 4 i traktaten. Jeg beder Parlamentet støtte mit forslag.
