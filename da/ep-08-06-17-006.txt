<CHAPTER ID="006">
De politiske gruppers sammensætning: se protokollen
<P>

<SPEAKER ID="097" NAME="Nigel Farage" AFFILIATION="IND/DEM">
(EN) Hr. formand! Jeg tager ordet i henhold til artikel 103, stk. 2. Som svar på det historiske - og nogle ville sige glædelige - udtryk for demokratisk vilje i Irland i sidste uge sagde De i går fra formandsstolen, at vores mål fortsat er, at Lissabontraktaten skal kunne træde i kraft før valget næste år. Hvis De er enig i det, vil jeg beslutsomt forsvare disse principper i Rådet i slutningen af ugen.
<P>
(Bifald fra medlemmer af andre grupper)
<P>
De har bedt os om et mandat. Jeg vil sige til Parlamentet, at det ikke er nok kun at have et mandat fra Formandskonferencen, og at vi i henhold til artikel 103, som klart siger, at "Parlamentet vedtager, om forhandlingen skal afsluttes med en beslutning", bør afslutte vores drøftelse med Kommissionens formand, hr. Barroso, med en afstemning for at se, om vi bør give Dem mandatet eller ej, og for at se, om medlemmerne i dette såkaldte demokratiske Parlament er rede til at acceptere det irske resultat og finde ud af, om et nej virkelig betyder nej.
<P>
(Bifald fra medlemmer af IND/DEM-Gruppen)
<SPEAKER ID="098" NAME="Formanden">
Hr. Farage, jeg gav Dem ordet, fordi De havde bedt om det, men jeg må sige til Dem, at Deres forslag kommer for sent. Spørgsmålet om, hvorvidt der skal være en beslutning, afgøres af formandskonferencen. Det kan man tage op igen i plenum. Det skulle imidlertid være sket på et tidligere tidspunkt. Nu er det for sent, og derfor holder vi fast i, at der ikke kommer nogen beslutning. Det siger forretningsordenen, og den holder vi os til. Deres lydstyrke kan ikke erstatte Deres argumenter.
