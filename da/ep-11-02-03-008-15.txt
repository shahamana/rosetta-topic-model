<CHAPTER ID="008-15">
15. Udpegelse af formanden for Den Europæiske Tilsynsmyndighed (Den Europæiske Tilsynsmyndighed for Værdipapirer og Markeder) 
<SPEAKER ID="125" NAME="Bogusław Sonik" AFFILIATION="PPE">
(PL) Hr. formand! Kunne De give os navnene på de personer, vi har stemt om? Jeg ved, det var en hemmelig afstemning, men vi ved ikke, hvem vi har stemt for.
<SPEAKER ID="126" NAME="Formanden">
Kan vi ikke, som jeg lige sagde, blive enige om, at dette er en ganske mærkværdig procedure. Fru Bowles, kan De hjælpe Parlamentet? Hr. Sonik har ganske rimeligt anmodet om navnene på de kandidater, der er udpeget til disse stillinger. Kan De give Parlamentet navnene på de personer, der er blevet udpeget, enten nu eller om et par minutter?
<SPEAKER ID="127" NAME="Sharon Bowles" LANGUAGE="EN">
Hr. formand! Jeg tror, det vil være bedst, hvis vi sendte dem rundt senere.
<P>
(Protest)
<SPEAKER ID="128" NAME="Michel Barnier" LANGUAGE="FR">
Hr. formand! Jeg mener, det er en ganske rimelig anmodning. Jeg kan oplyse, at de formænd, De har bekræftet - og det takker jeg Dem for - og som påtager sig opgaven, er hr. Maijoor fra Nederlandene, som bliver formand for Værdipapir- og Markedstilsynsmyndigheden, hr. Bernardino fra Portugal, som bliver formand for Forsikrings- og Arbejdsmarkedspensionsordninger, og hr. Enria fra Italien, som bliver formand for Banktilsynsmyndigheden.
