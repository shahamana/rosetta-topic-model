<CHAPTER ID="005">
Meddelelse fra formanden
<SPEAKER ID="029" NAME="Formanden">
På udvalgenes foranledning går vi videre til talerne for partigrupperne. Inden jeg giver ordet til den første taler på listen, hr. Karas, har jeg to meget korte meddelelser.
<P>
Vi har erfaret, at en båd med over 200 flygtninge tidligt her til morgen sank ud for Lampedusa som følge af dårlige vejrforhold. Kystvagten har gjort sit bedste for at redde de savnede. Situationen er yderst alvorlig. Vi venter med bekymring på, at de forpligtelser, som Kommissionen og regeringerne har påtaget sig her i Parlamentet, bliver opfyldt.
<P>
Og den anden meddelelse. To år efter det tragiske jordskælv, der hærgede byen L'Aquila og Abruzzo-regionen, vil jeg gerne gentage Parlamentets bekymring og omsorg for jordskælvets ofre og give udtryk for vores håb om, at tidsplanen for genopbygningen af regionens historiske arv og boliger kan fremskyndes.
