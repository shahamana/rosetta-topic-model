<CHAPTER ID="010-02">
2. Somalia: Rutinemæssige drab på civilbefolkningen (afstemning)
<P>
Før afstemningen om punkt 8
<SPEAKER ID="201" NAME="Marios Matsakis" AFFILIATION="ALDE">
- (EN) Hr. formand! For at undgå eventuel forvirring omkring de skibe, som er blevet ofre for pirateri ud for Somalias kyst, foreslår jeg, at indføje ordene "særlig disse" efter ordet "skibe" i punkt 8. Jeg kan forstå, at dette er i overensstemmelse med PPE-DE- og PSE-Gruppen.
<SPEAKER ID="202" NAME="Manuel Medina Ortega" AFFILIATION="PSE">
(ES) Hr. formand! Den Socialdemokratiske Gruppe havde i afsnit 8 foreslået en delt afstemning med den hensigt at stemme imod anden del, da den sidste sætning "humanitære fartøjer" begrænsede indholdet. Med hr. Matsakis' ændringsforslag er der ikke brug for en delt afstemning. Vi kan derimod stemme om teksten i sin helhed, hvorfor jeg foreslår, at det mundtlige ændringsforslag bliver vedtaget, og at vi stemmer om afsnit 8 under ét.
<P>
(Parlamentet vedtog det mundtlige ændringsforslag)
