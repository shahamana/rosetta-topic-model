<CHAPTER ID="009-09">
9. Resultatet af klimatopmødet i København (
<P>
- Før afstemningen:
<SPEAKER ID="147" NAME="Jo Leinen">
for S&D-Gruppen. - (DE) Hr. formand, mine damer og herrer! Efter den skuffende afslutning på klimakonferencen i København bruger Parlamentet denne beslutning til at understrege, at der ikke er noget alternativ til klimabeskyttelse, og at vi, når vi nærmer os den næste konference i Mexico, skal øge og ikke mindske vores indsats på dette område.
<P>
Jeg vil gøre det kort. Ændringsforslag 6 fra Gruppen for Det Progressive Forbund af Socialdemokrater i Europa-Parlamentet blev stillet med dette formål. Men da det er blevet formuleret på en forvirrende måde, trækker vi det tilbage. Vi støtter dog ændringsforslag 1 og 9 fra Gruppen Alliancen af Liberale og Demokrater for Europa og Gruppen De Grønne/Den Europæiske Fri Alliance, der opfordrer EU til at øge indsatsen på vej mod Mexico. Klimabeskyttelse må ikke blive sat i stå. Jeg anmoder om Deres støtte.
<SPEAKER ID="148" NAME="Rachida Dati" AFFILIATION="PPE">
- (FR) Hr. formand, mine damer og herrer! Hvad angår ændringsforslag 21, som jeg har stillet, vil jeg først takke alle mine kolleger for at have støttet mit ændringsforslag om princippet for fastlæggelsen af en CO2-afgift ved EU's grænser.
<P>
Jeg vil endnu en gang sige, at vi ikke må tale med to tunger, når vi taler til vores medborgere. Når vi fører valgkampagne, kan vi ikke sige, at Europa beskytter dem, og at Europa vil beskytte deres virksomheder og arbejdspladser, og derefter glemme disse løfter, når vi er blevet valgt. Jeg vil blot påpege, at dette ændringsforslag har givet mig mulighed for at sætte gang i en debat, og derfor vil jeg trække det tilbage, så debatten kan fortsættes i Rådet.
<SPEAKER ID="149" NAME="Formanden">
Ændringsforslaget trækkes derfor tilbage.
<P>
- Før afstemningen om ændringsforslag 10:
<SPEAKER ID="150" NAME="Satu Hassi" AFFILIATION="Verts/ALE">
- (EN) Hr. formand! Ændringsforslag 10 fra De Grønne er ikke i strid med ændringsforslag 1. Ændringsforslag 1 handler om at øge vores ambitionsniveau til mere end 20. Ændringsforslag 10 - vores ændringsforslag - handler om at præcisere betingelserne for minus 40. Dette er i tillæg til og ikke i strid med ændringsforslag, og derfor skal der stemmes om ændringsforslag 10.
<SPEAKER ID="151" NAME="Formanden">
Tjenestemændene er ikke enige med Dem, men jeg vil anmode formanden for det relevante udvalg om en udtalelse.
<SPEAKER ID="152" NAME="Jo Leinen" LANGUAGE="DE">
Hr. formand! Jeg er enig med fru Hassi. Dette er en ny idé, og vi bør stemme om den.
