<CHAPTER ID="004-05">
5. Ændringsbudget nr. 6/2010: Sektion II - Det Europæiske Råd og Rådet; Sektion III - Kommissionen; Sektion X - Tjenesten for EU's Optræden Udadtil (
<SPEAKER ID="118" NAME="Formanden">
Mine damer og herrer! Vi har nu afsluttet lovgivningsproceduren for Tjenesten for EU's Optræden Udadtil. Jeg vil allerførst gerne takke de mange mennesker, der lige nu befinder sig her i salen, medlemmerne af Europa-Parlamentet, for deres ekstremt hårde og udfordrende arbejde. Formændene for flere af Europa-Parlamentets udvalg har spillet en afgørende rolle i dette arbejde. Jeg vil gerne takke formændene for deres hårde arbejde, men jeg vil også gerne sende min tak videre ud, navnlig til en række mennesker, der repræsenterede Parlamentet, både som forhandlere og som ordførere, og hvis navne jeg gerne vil nævne her. Det drejer sig om Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini og Bernhard Rapkay samt de medlemmer af Parlamentet, der arbejdede med budgettet, László Surján og Sidonia Jędrzejewska.
<P>
Jeg nævner specifikt dem, fordi de har lagt et enormt stykke arbejde i at sikre, at vi skulle nå frem til en god aftale vedrørende Tjenesten for EU's Optræden Udadtil. Vi mener, at denne aftale vil gavne EU. Jeg vil gerne takke Dem alle, men lad os især takke Lady Ashton og dem, der forhandlede sammen med hende, og takke Rådet for resultatet. Vi har ambassadør Christoffersen hos os i dag, og han deltog også i forhandlingerne. Lad os give dem en hånd.
<P>
(Bifald)
