<CHAPTER ID="007-06">
6. Det flerårige program 2010-2014 for et område med frihed, sikkerhed og retfærdighed (Stockholmprogrammet) (afstemning)
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Hr. formand! Det, som hr. Ferber med rette klagede over før, er sket igen. Vi har hørt tre forskellige tal vedrørende det punkt, som vi netop skal til at stemme om. Jeg ved ikke, om det skyldes, at tallene ikke blev læst korrekt op eller ikke blev oversat korrekt. Jeg hørte 33, så 30 og senere 43, hvilket gør det hele meget uklart.
<SPEAKER ID="107" NAME="Marc Tarabella" AFFILIATION="S&amp;D">
(FR) Hr. formand! Jeg kan forsikre Dem om, at den hastighed, hvormed afstemningen foregår, er perfekt. De er en meget høflig mand, og det sætter vi stor pris på, men vi kunne gå endnu hurtigere frem, hvis De ikke sagde "tak" efter hver afstemning, men kun efter afslutningen af den samlede afstemning!
<SPEAKER ID="108" NAME="Formanden">
Tak for den bemærkning!
<SPEAKER ID="110" NAME="Carlo Casini" AFFILIATION="PPE">
(IT) Hr. formand! Det drejer sig om et mundtligt ændringsforslag til punkt 131, som jeg støtter sammen med de to andre ordførere, hr. López Aguilar og hr. Berlinguer.
<P>
I den nuværende tekst står der: "opfordrer Rådet, Kommissionen og medlemsstaterne til at evaluere og revidere nuværende internationale, europæiske og nationale love og politikker vedrørende narkotika og til at fremme politikker til begrænsning af skader, navnlig med henblik på konferencerne om disse spørgsmål, der afholdes i FN-regi".
<P>
I det mundtlige ændringsforslag foreslås det at indføje ordene "forebyggelse" og "afhjælpning", hvilket betyder, at opfordringen til at evaluere og revidere love ville berøre "politikker til begrænsning, forebyggelse og afhjælpning af skader".
