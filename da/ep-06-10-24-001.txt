<CHAPTER ID="001">
Åbning af mødet
<P>
(Mødet åbnet kl. 9.05)
<SPEAKER ID="004" NAME="Formanden">
Hr. Carnero González, De beder om ordet. Jeg går ud fra, at det er en bemærkning til forretningsordenen. Hvilken artikel henviser De til?
<SPEAKER ID="005" NAME="Carlos Carnero González" AFFILIATION="PSE">
. - (ES) Hr. formand! Jeg ville blot nævne den kendsgerning, at medierne her til morgen har oplyst, at en gruppe bevæbnede mænd har bortført en europæisk borger af spansk nationalitet, hr. Morenatti, i Gaza. Jeg vil gerne bede Dem om at opfordre rådsformandskabet og Kommissionen til at gøre alt, hvad de kan ...
<P>
(Formanden afbrød taleren)
<SPEAKER ID="006" NAME="Formanden">
Dette er ikke en bemærkning til forretningsordenen. Jeg forstår Deres interesse, men vi skal overholde forretningsordenen. Jeg noterer mig det, De har sagt, tak.
