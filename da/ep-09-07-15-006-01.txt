<CHAPTER ID="006-01">
1. Valg af Europa-Parlamentets kvæstorer (første, anden og tredje valgrunde) 
<P>
- Før afstemningen
<SPEAKER ID="112" NAME="Martin Schulz" AFFILIATION="S&amp;D">
(DE) Hr. formand! Jeg tror, at De er nødt til at forklare noget. Vi er ved at gennemføre en test. I denne test kan vi kun stemme på to personer, f.eks. Pavarotti og Montserrat Caballé. Men senere i afstemningen om kvæstorerne kan vi stemme på fem personer. Jeg ville bare gentage dette, da det har forvirret mange medlemmer. Det er kun i denne test, at vi kun kan stemme på to personer, senere ved den rigtige afstemning kan vi stemme på fem.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Hr. formand, mine damer og herrer! Bortset fra at sige tak, fordi De nævner Pavarotti først, vil jeg gerne sige noget. Når vi har sat kryds ud for de to, vi stemmer på, skal vi så bekræfte vores afstemning eller bare lade det stå?
<SPEAKER ID="114" NAME="Carlo Casini" AFFILIATION="PPE">
(IT) Hr. formand, mine damer og herrer! - (IT) Hr. formand, mine damer og herrer! Da alle åbenbart ikke har forstået den mundtlige forklaring før afstemningen, er det en god ide at gentage forklaringen om, hvordan vi stemmer.
<SPEAKER ID="115" NAME="Formanden">
Jeg tror, at resultatet af afstemningen vil vise, hvor hurtigt vi har lært proceduren at kende.
<P>
Efter afstemningen
<P>
I overensstemmelse med forretningsordenens artikel 16 og artikel 15, stk. 2, bestemmes kvæstorernes rangfølge af den rækkefølge, hvori de er valgt. Sammensætningen af det nye Præsidium meddeles formændene for EU's institutioner.
