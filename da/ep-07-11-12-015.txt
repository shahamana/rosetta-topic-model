<CHAPTER ID="015">
Arbejdsplan
<SPEAKER ID="020" NAME="Formanden">
Det endelige forslag til dagsorden for denne mødeperiode, som blev fastlagt på formandskonferencen torsdag den 8. november i henhold til artikel 130 og 131 i forretningsordenen, er blevet omdelt til Dem. Der er indleveret følgende ændringsforslag til dagsordensforslaget:
<P>
Vedrørende tirsdag
<P>
Den Liberale Gruppe anmoder om, at Rådets og Kommissionens erklæring om skibsulykkerne i Sortehavet sættes på dagsordenen tirsdag eftermiddag efter hr. Leinens betænkning, og at eftermiddagsdelen forlænges tilsvarende til kl. 18.30. I så tilfælde vil spørgetiden til Kommissionen først begynde kl. 18.30 og dermed blive en halv time kortere.
<P>
Hvem vil gerne begrunde dette ændringsforslag?
<P>
Hvis ingen taler for eller imod dette ændringsforslag, er det hermed afgjort.
<P>
(Forslaget bortfaldt).
<P>
Vedrørende onsdag
<P>
Gruppen De Grønne anmoder om, at der tilføjes en erklæring fra Rådet og Kommissionen om situationen i Georgien, og at den diskuteres under ét med betænkningen af Obiols i Germà og Tannock, og at eftermiddagsdelen forlænges tilsvarende indtil kl. 18.30, samt at spørgetimen til Rådet afkortes med en halv time. Desuden anmoder de om, at forhandlingen om Georgien afsluttes med indgivelsen af beslutningsforslag, og at afstemningen gennemføres i mødeperioden i november i Bruxelles.
<P>
Hvem vil gerne begrunde dette forslag?
<SPEAKER ID="021" NAME="Daniel Cohn-Bendit" AFFILIATION="Verts/ALE">
- (DE) Hr. formand! Det er ikke nødvendigt, at jeg giver en begrundelse. Alle ved, hvad der sker i Georgien, og når vi taler om naboskabspolitik, er det klart, at vi også må diskutere Georgien. Det skulle fastlægges således, så Rådet ved besked. Derefter bør vi i ro og mag forberede en beslutning, for jeg finder det vigtigt, at Europa-Parlamentet formulerer en klar beslutning om hændelserne i Georgien. Beslutningen bør så vedtages i Bruxelles. På denne måde overholder jeg formalia, og jeg håber, at alle kolleger vil være enige med mig i, at vi kan følge denne fremgangsmåde.
<SPEAKER ID="022" NAME="Formanden">
Det var begrundelsen. Hvem taler for forslaget?
<SPEAKER ID="023" NAME="Hannes Swoboda" AFFILIATION="PSE">
- (DE) Hr. formand! Vi ønsker at støtte forslaget ud fra en meget vigtig tanke. Rosenrevolutionen i Georgien rummer mange positive elementer, især efter Sjevardnadses regime. Nu er der stor fare for, at de ubestridt positive resultater tilintetgøres, hvis man ikke går ind på oppositionens kritikpunkter.
<P>
Her kan et initiativ fra Europa-Parlamentet hjælpe præsident Saakashvili med igen at komme ind på det rette spor og gå i dialog med oppositionen.
<P>
Hr. formand, derudover vil jeg gerne bede Dem om at holde kontakt med formanden for parlamentet, der også er meget aktiv her, og forsøge også at overbevise hende om, at dialog er vejen frem. Det er formålet med denne forhandling og hensigten med denne beslutning, som jeg derfor stiller mig fuldt og helt bag.
<P>
(Parlamentet vedtog forslaget)
<SPEAKER ID="025" NAME="Alfonso Andria" AFFILIATION="ALDE">
(IT) Hr. formand, mine damer og herrer! Jeg undskylder. Jeg bad om ordet tidligere, og selv om jeg rejste mig op og signalerede flere gange, fik jeg ikke ordet. Jeg ønsker blot at forstå noget. På vegne af Gruppen Alliancen af Liberale og Demokrater for Europa ville jeg bede om en redegørelse fra Rådet og Kommissionen vedrørende Sortehavskatastrofen. Uden at høre, hvem der var for, og hvem der var imod, er jeg ikke sikker på, hvad der blev besluttet. Som sagt var det min intention, og jeg signalerede min anmodning. Jeg havde til hensigt direkte at anmode formanden om en redegørelse fra Rådet og Kommissionen om Sortehavskatastrofen. Jeg beder ganske enkelt om en afklaring af, hvad Parlamentet har besluttet at gøre.
<SPEAKER ID="026" NAME="Formanden">
Hr. Andria, jeg beder Dem bære over med mig. Jeg har meget tydeligt forespurgt om, hvem der ville begrunde forslaget, og ingen har bedt om ordet. De ledelsesansvarlige var heller ikke til stede i rummet på dette tidspunkt. Jeg har set meget omhyggeligt efter. Der har overhovedet ikke været ytret noget hverken for at begrunde eller støtte forslaget, og så var parlamentet enigt om, at der heller ikke skal være nogen, der taler imod forslaget, når det ikke er begrundet. Derudover var vi heroppe - og plenum - også enige om, at dette forslag dermed bortfalder, og at det dermed heller ikke findes på dagsordenen. Derfor beder jeg om, at vi nu også behandler det, som vi netop har besluttet.
<SPEAKER ID="027" NAME="Alfonso Andria" AFFILIATION="ALDE">
(IT) Hr. formand, mine damer og herrer! Tillad mig at forklare. Jeg rejste mig op og signalerede - tilmed verbalt - men formanden indikerede, at jeg skulle standse. Jeg rejste mig op flere gange. Jeg vil bede Dem om at tage dette initiativ med på dagsordenen og sikre, at Rådet og Kommissionen udsender en redegørelse. Under alle omstændigheder sagde formanden ved plenarmødets start, at der var en anmodning fra Gruppen Alliancen af Liberale og Demokrater for Europa.
<P>
Jeg kan ikke forstå, hvorfor vi ikke kan have drøfte emnet, blot fordi min anmodning blev overset. Jeg bad om at få ordet og rejste mig tilmed op, uden at nogen bemærkede det.
<SPEAKER ID="028" NAME="Formanden">
Ingen her i plenum har registreret det, og derfor har jeg meddelt det således til Dem. Men hvis De mener, at det er nødvendigt, kan vi også gerne stemme om det.
<P>
Formanden for Gruppen Alliancen af Liberale og Demokrater for Europa har nu bedt om ordet.
<SPEAKER ID="029" NAME="Graham Watson" AFFILIATION="ALDE">
(EN) Hr. formand! Jeg ved, at min kollega forsøgte at indskyde noget, da De bragte det op, men jeg tror, det ville hjælpe, hvis jeg tydeliggør en ting for Parlamentet: Vi går ikke efter en forhandling med Kommissionen og Rådet i denne sag. Vi ved godt, hvor kort tid vi har med Rådet i denne uge. Men hvis der kunne komme en erklæring fra Kommissionen, og vi kunne have en forhandling på det grundlag, ville det være tilstrækkeligt.
<P>
(Parlamentet forkastede forslaget).
<P>

<P>
(Arbejdsplanen var dermed vedtaget)
