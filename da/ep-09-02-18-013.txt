<CHAPTER ID="013">
Arbejdsplan
<SPEAKER ID="020" NAME="Formanden">
Det endelige forslag til dagsorden for dette møde, der blev aftalt på Formandskonferencen torsdag den 5. februar 2009, i overensstemmelse med forretningsordenens artikel 130 og 131, er blevet omdelt. Følgende ændringer er foreslået:
<P>
Onsdag:
<P>
Gruppen for Det Europæiske Folkeparti (Kristelige Demokrater) og De Europæiske Demokrater har anmodet om, at hr. Reuls betænkning om de mulige løsninger på udfordringerne i forbindelse med olieforsyning udsættes til næste mødeperiode.
<SPEAKER ID="021" NAME="Herbert Reul" LANGUAGE="DE">
Hr. formand, mine damer og herrer! Vi har haft lange og vanskelige drøftelser af dette forslag i udvalget, og vi har truffet en beslutning, der har et stort flertal bag sig, men i går og i dag har der været et væld af råd og forslag, som er fremkommet, primært fordi andre udvalg har tilføjet ekstra diskussionspunkter.
<P>
Jeg synes, det ville være en god idé ikke at træffe en beslutning i dag, men i stedet at få mulighed for senere at finde en løsning, som Parlamentet til den tid vil kunne støtte. Jeg beder Dem derfor godkende denne udsættelse i dag. Tak.
<SPEAKER ID="022" NAME="Hannes Swoboda" LANGUAGE="DE">
Hr. formand! Vi har stillet to forslag, og højst sandsynligt vil ingen af dem få bredt flertal i Parlamentet. Jeg ønsker derfor at give min opbakning til dette forslag.
<P>
Med Deres tilladelse, hr. formand, vil vi også fremsætte det forslag at udsætte hr. Bermans betænkning. Hvis dette forslag ikke kan godkendes på grund af den sene fremsættelse, vil jeg gerne nu sige, at vi i morgen vil fremsætte forslag om at udskyde afstemningen om betænkningen. Tak.
<SPEAKER ID="023" NAME="Formanden">
Mange tak, hr. Swoboda.
<P>
Er der nogen, der ønsker at modsætte sig forslaget?
<SPEAKER ID="024" NAME="Claude Turmes" LANGUAGE="DE">
Hr. formand! Min gruppe, Gruppen De Grønne/Den Europæiske Fri Alliance, har stillet et forslag til beslutning, som støttes af Gruppen Alliancen af Liberale og Demokrater for Europa og store dele af De Europæiske Socialdemokraters Gruppe. Jeg tror derfor, at hr. Reul anmoder om udsættelse af frygt for, at hans holdning er i mindretal.
<P>
Jeg finder det lidt mærkværdigt, at vi har så lang og vanskelig en forhandling og derefter hører anmodninger om endnu en forsinkelse. Vi er derfor imod en udsættelse.
<SPEAKER ID="025" NAME="Formanden">
Mine damer og herrer! De har hørt de politiske sammenhænge. De har også hørt, hvad hr. Swoboda har sagt. Beslutningen vil blive truffet i morgen.
<P>
(Parlamentet vedtager forslaget fra Gruppen for Det Europæiske Folkeparti (Kristelige Demokrater) og De Europæiske Demokrater.
<P>
Vi vil stemme om hr. Swobodas forslag i morgen. Jeg beder Dem alle huske dette i dagens afstemning.
<P>
(Arbejdsplanen blev vedtaget som ændret)
