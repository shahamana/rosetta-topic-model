<CHAPTER ID="002">
Godkendelse af protokollen fra foregående møde: se protokollen
<SPEAKER ID="007" NAME="Paul Rübig" AFFILIATION="PPE-DE">
(DE) Hr. formand! Det var egentlig meningen, at vi skulle diskutere roaming-betænkningen i dag. Europa-Parlamentet præsenterede jo en kompromispakke for Rådet i trilogen den 2. maj - i øvrigt med tilslutning fra alle Parlamentets grupper og samtlige lande, der var repræsenteret i denne trilog. Desværre er der endnu ikke kommet tilslutning fra Rådet. Derfor kan vi ikke føre debatten i dag og heller ikke gennemføre afstemningen i morgen.
<SPEAKER ID="008" NAME="Brian Crowley" AFFILIATION="UEN">
A Uachtaráin, ba mhaith liom comhghairdeas a dhéanamh le Rialtas na hÉireann, le Rialtas na Breataine, agus leis an Rialtas nua i mBéal Feirste.
<P>
(EN) Hr. formand! I går tiltrådte en ny regering, og den overdragede forsamling blev genoprettet i Nordirland, hvilket repræsenterer det, man tidligere ville have kaldt den ekstreme fællesskabsfølelse og den ekstreme nationalisme, og som nu skal være Nordirlands nye regering. Som vi har hørt fra nobelprismodtagerne, er det en enestående mulighed for ikke bare at lykønske de involverede parter og tilskynde dem til at finde nye måder at løse konflikten og problemerne mellem de forskellige samfund på, men også en mulighed for at lykønske EU med dets engagement og støtte til den nordirske befolkning gennem de seneste 20 år.
<P>
Grundene til, at en sådan storhed fandt sted i går, var det faktum, at folk her stod på skuldrene af kæmper - ikke kun på skuldrene af John Hume og Lord Trimble, der er til stede her i salen i dag, men også på skuldrene af Jacques Delors, der først præsenterede planen og tanken om et fredsprogram for Nordirland, samt Helmut Kohl med flere.
<P>
Vi bør tænke på dette i dag og sørge for at fortsætte vores engagement. Som formand for UEN-Gruppen og som repræsentant for et regeringsparti vil jeg takke alle de kolleger her i salen og alle de kolleger fra Irland, der har samarbejdet om denne fælles sag og dette fælles mål.
<P>
Vi skal også tænke på og mindes de tab af menneskeliv, de skader og de svækkelser, der har ramt mange mennesker, men i stedet for fortsat at lade disse tab betænde og forgifte vores dialog skal vi forstå, at det hører fortiden til. Nu skal vi sørge for at give vores børnebørn bedre fremtidsudsigter i Nordirland.
<P>
Lad os også huske på den gamle digters ord: "Skønt mine knogler kan brække og min krop kan bløde, vil mit hjerte fortsat banke for, at menneskeheden finder og får opfyldt sine behov".
<P>
(Bifald)
<SPEAKER ID="010" NAME="Formanden">
Tak for den erklæring, hr. Crowley. Jeg vil gerne fortælle Dem, at jeg har sendt et lykønskningsbrev til premierministeren og vicepremierministeren. Vi ser frem til en god fremtid for Nordirland, Irland, Storbritannien og EU.
