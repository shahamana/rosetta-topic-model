<CHAPTER ID="007-04">
4. Særprogram om civilret (afstemning) 
<P>
Betænkning af Segelström
<P>
Før afstemningen
<SPEAKER ID="106" NAME="Charlie McCreevy" LANGUAGE="EN">
Hr. formand! Kommissionen ønsker at fremsætte følgende erklæring forud for afstemningen.
<P>
"Kommissionen håber, at det i dag bliver muligt at finde et acceptabelt kompromis i alle institutionerne på grund af betydningen af hurtigst mulig at indføre et finansieringsprogram for det civilretlige område. Vi er allerede forsinket. Hvis der ikke findes en acceptabel løsning i dag, ligger det fast, at programmet på det civilretlige område ikke vil blive vedtaget i tide til at kunne gennemføres i 2007, hvilket vil få meget negative følger.
<P>
Uden dette finansieringsprogram vil Kommissionen ikke kunne støtte sammenslutninger eller andre aktører fra det civile samfund eller de undersøgelser og projekter, der er af grundlæggende betydning for udviklingen af politikker for det civilretlige område.
<P>
Kommissionen kan støtte kompromiset i ændringsforslag 2, hvorved der tilføjes en betragtning til Rådets fælles holdning, hvori man specificerer Parlamentets ret til at blive hørt i henhold til artikel 7, stk. 3, i Rådets afgørelse 1999/468/EF og navnlig, at det skal have adgang til udkastet til årlige finansieringsprogram på det civilretlige område, når dette forelægges forvaltningskomitéen. Parlamentet skal også modtage afstemningsresultaterne og et resumé af mødet i forvaltningskomitéen.
<P>
Kommissionen bekræfter desuden sin forpligtelse til at fremsende udkastet til det årlige program direkte til formanden for det kompetente udvalg i Parlamentet - Udvalget om Borgernes Rettigheder og Retlige og Indre Anliggender - og til med det samme at underrette Parlamentet om enhver ændring af programmet.
<P>
Endelig bekræfter Kommissionen, hvilket også fremgår klart af skrivelserne fra næstformand Franco Frattini til Udvalget om Borgernes Rettigheder og Retlige og Indre Anliggender, at man står til rådighed for at deltage i møder i det kompetente udvalg i Parlamentet efter anmodning fra dette for at give medlemmerne adgang til alle de nødvendige oplysninger i udkastet til det årlige program."
