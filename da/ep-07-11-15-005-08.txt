<CHAPTER ID="005-08">
8. Situationen i Pakistan (afstemning) 
<P>
Fælles beslutningsforslag
<P>
Før afstemningen om ændringsforslag 1
<SPEAKER ID="096" NAME="Robert Evans" LANGUAGE="EN">
Hr. formand! Som formand for delegationen for forbindelser med landene i den sydlige del af Asien førte jeg forhandlinger om kompromisteksten. Jeg erkender, at det er et følsomt emne, og det er vigtigt, at vi alle anerkender situationens alvor i Pakistan. Jeg tror bestemt, at alle medlemmer af Parlamentet ønsker at sende et stærk og forenet budskab til general Musharraf.
<P>
Med henblik på at indgå et kompromis og - håber jeg - at opnå Parlamentets støtte ønsker jeg at stille følgende mundtlige ændringsforslag. I betragtning A henviser vi til præsident Musharraf, der "udstedte et forfatningsdekret, som ophævede forfatningen og retsstatsprincippet og indførte undtagelsestilstand". Jeg ønsker at foreslå, at vi indføjer, at han ophævede forfatningen og retsstatsprincippet og "indførte undtagelsestilstand, de facto militær undtagelsestilstand". Derudover bør vi i tråd med forslagene fra andre kolleger tre andre steder - i punkt 1, 10 og 11 - erstatte "undtagelsestilstand" med "nødsituation". Jeg håber, at Parlamentet vil støtte disse ændringsforslag.
<P>
(Parlamentet vedtog det mundtlige ændringsforslag)
