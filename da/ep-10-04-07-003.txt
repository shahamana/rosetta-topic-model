<CHAPTER ID="003">
Godkendelse af protokollen fra foregående møde
<SPEAKER ID="008" NAME="Formanden">
Protokollen fra mødet den 25. marts 2010 og de dokumenter, der blev vedtaget, er tilgængelige til gennemsyn. Protokollen er godkendt.
<SPEAKER ID="009" NAME="Francesco Enrico Speroni  " AFFILIATION="EFD">
(IT) Hr. formand! De har netop mindet ofrene for angrebene i Rusland.
<P>
For ganske kort tid siden blev der også foretaget terrorangreb i Irak, Afghanistan og Pakistan, lande, der lige som Rusland ligger uden for EU. Det er kun ret og rimeligt, at vi også mindes disse ofre.
<SPEAKER ID="010" NAME="Formanden">
Det har De ret i, hr. Speroni. Det er jeg enig i. Med disse indledende ord tænker vi i Parlamentet også på hændelser af denne art, uanset hvor de sker i verden. Vi husker alle ofrene med stor sorg. Vi har også den dybeste medfølelse med ofrenes familier og venner og med de lande, hvor disse ting sker. Men dette er et særligt tilfælde, fordi sådan noget ikke er sket i Rusland meget længe. Det er grunden til, at jeg nævnte det. Men De har helt ret, hr. Speroni. Vi skal huske, at der hver uge i hele verden er mange eksempler på sådanne triste hændelser. Det er derfor, at vores arbejde i EU er så vigtigt, og det er derfor, at vi kan glæde os over, at det har været muligt at løse mange af disse problemer i Europa, selvom vi stadig ikke har løst dem alle. Tak til hr. Speroni for at gøre mig opmærksom på dette.
