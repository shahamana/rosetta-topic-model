<CHAPTER ID="008-08">
8. Økologisk produktion og mærkning af økologiske produkter (afstemning) 
<P>
Efter afstemningen om ændringsforslag 111
<SPEAKER ID="093" NAME="Roberta Angelilli" AFFILIATION="UEN">
(IT) Hr. formand, mine damer og herrer! Eftersom ændringsforslag 167, som min gruppe stillede, er gengivet i sin helhed i ændringsforslag 171 af Den Socialdemokratiske Gruppe, og eftersom jeg mener, at det er vigtigt at samle flest mulige stemmer for at fjerne utilsigtet forurening af økologiske produkter med gmo'er, vil jeg på vegne af min gruppe i overensstemmelse med forretningsordenens artikel 155 tage vores ændringsforslag tilbage, hvis vi kan medunderskrive ændringsforslag 171 fra Den Socialdemokratiske Gruppe.
<P>
(PSE-Gruppen gav sit samtykke til at medtage UEN-Gruppens ændringsforslag 167 i sit ændringsforslag 171)
<P>
Før den endelige afstemning
<SPEAKER ID="095" NAME="Marie-Hélène Aubert " LANGUAGE="FR">
Hr. formand! I henhold til artikel 53 i forretningsordenen anmoder jeg om, at denne betænkning henvises til fornyet behandling i udvalget.
<P>
Der var meget bred støtte her i Parlamentet til ændringsforslag 1, i hvilket der anmodes om et dobbelt retsgrundlag, dvs. artikel 37 og 95, idet det blev vedtaget med 585 stemmer. Nu svarede kommissæren i går, at hun ikke accepterede dette ændringsforslag. Jeg tror derfor, at vi skal gå længere i forhandlinger med Kommissionen og samtidig bevare betænkningen i dens nuværende form, og det glæder mig at sige, at den er konstruktiv. Vi skal imidlertid gå længere, og derfor anmoder jeg om, at denne betænkning henvises til fornyet behandling i udvalget.
<P>
(Bifald)
<P>
(Parlamentet henviste betænkningen til fornyet udvalgsbehandling)
