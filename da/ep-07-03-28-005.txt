<CHAPTER ID="005">
Velkomstord
<SPEAKER ID="012" NAME="Formanden">
Dernæst vil jeg gerne sige velkommen til en delegation fra Irak. Det er mig en stor glæde i dag at kunne byde en delegation på fem medlemmer af det irakiske parlament under ledelse af Hamid Mousa velkommen som Europa-Parlamentets gæster.
<P>
(Bifald)
<P>
Situationen i Irak optager os til stadighed, og et besøg af vores kolleger, som giver os mulighed for at få førstehåndsinformation om udviklingen i landet, er meget nødvendigt og velkomment. Jeg havde lejlighed til at mødes med delegationen i går, og jeg er fuldt ud bevidst om de yderst vanskelige vilkår, som parlamentsmedlemmerne arbejder under. Jeg er sikker på, at samtalerne med Udenrigsudvalget og andre medlemmer af Parlamentet har været nyttige og vil komme begge parter til gode. Jeg håber, at den løbende proces med forfatningsreformen vil give alle grupper i Irak lejlighed til at nå frem til en bred konsensus om de vigtigste spørgsmål og åbne vejen til fremtiden for Deres land.
<P>
Jeg ønsker Dem og Deres land alt godt og håber, at Deres besøg vil bidrage til at skabe solide parlamentariske forbindelser mellem vores to parlamenter, Deres parlament i Irak og Europa-Parlamentet. Alle gode ønsker for Dem i Deres hårdt prøvede land.
