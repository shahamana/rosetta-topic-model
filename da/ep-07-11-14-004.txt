<CHAPTER ID="004">
De politiske gruppers sammensætning
<SPEAKER ID="144" NAME="Formanden">
Jeg har i dag modtaget breve fra Daniela Buruiană-Aprodu og Cristian Stănescu, hvori de meddeler deres beslutning om at forlade ITS-Gruppen. Parlamentet tager denne beslutning til efterretning med virkning pr. i dag, den 14. november 2007.
<P>
Når dette sammenholdes med de meddelelser, der allerede er givet i denne uge om tre medlemmer, som forlod gruppen, må jeg konkludere, at antallet af medlemmer af ITS-Gruppen nu er faldet til under de 20 medlemmer, der som minimum kræves for at kunne danne en politisk gruppe i henhold til artikel 29, stk. 2.
<P>
(Kraftigt bifald)
<P>
Parlamentet tager derfor til efterretning, at ITS-Gruppen ikke længere opfylder forretningsordenens betingelser for dannelse af en gruppe. Som følge heraf ophører gruppen med at eksistere med virkning fra tidspunktet for denne bekendtgørelse.
<P>
(Bifald)
<SPEAKER ID="145" NAME="Hans-Peter Martin" AFFILIATION="NI">
(DE) Hr. formand! Jeg vil gerne gøre opmærksom på, at under den meddelelse, som De netop kom med, da jeg som mange andre medlemmer klappede, gjorde hr. Le Pen følgende håndbevægelse direkte til mig, med betydningen "fuck you". Jeg vil bede Dem kontrollere det på videooptagelsen. Jeg mener, det er et punkt, hvor der virkelig må drages konsekvenser. Jeg synes det er uhyrligt, at et menneske opfører sig ligefrem voldeligt over for mig på den måde.
<SPEAKER ID="146" NAME="Formanden">
Tak, hr. Martin. Jeg så det ikke selv, men jeg tager Deres bemærkning til efterretning.
