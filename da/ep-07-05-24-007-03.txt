<CHAPTER ID="007-03">
3. Prøvelse af Beniamino Donnicis mandat (afstemning) 
<P>
Betænkning af Gargani
<P>
Før afstemningen
<SPEAKER ID="070" NAME="Graham Watson" AFFILIATION="ALDE">
(EN) Hr. formand! Under henvisning til forretningsordenens artikel 3, stk. 3, anmoder jeg Dem om at udøve Deres beføjelser som formand som defineret i artikel 19 og erklære hr. Garganis betænkning ugyldig og således stoppe afstemningen herom. Betænkningen er i strid med traktaterne, herunder navnlig med artikel 12 og 13 i 1976-akten. Den har derfor intet retsgrundlag, og jeg anmoder Dem om at udøve deres beføjelser som formand og afvise betænkningen.
<SPEAKER ID="071" NAME="Formanden">
Der er tale om en betænkning fra Retsudvalget. Hvem er bedre til at informere om retssituationen end Retsudvalget? Jeg ser mig ikke i stand til at korrigere en afgørelse om et retsanliggende truffet i Retsudvalget, selv om jeg har studeret jura for længe siden. Derfor er det min afgørelse, at vi stemmer om betænkningen.
<P>
Efter den endelige afstemning
<SPEAKER ID="072" NAME="Graham Watson" AFFILIATION="ALDE">
(EN) Hr. formand! Min gruppe mener, at Parlamentet netop har truffet en ulovlig afgørelse som tidligere forklaret. Vi accepterer ikke desto mindre Parlamentets afgørelse. Som det til tider udtrykkes på mit modersmål: Vi ses i retten!
<P>
(Latter)
<SPEAKER ID="073" NAME="Formanden">
Det vedrører hele Parlamentet. Da De også er en del af Parlamentet, mødes vi igen.
<P>
(Bifald)
