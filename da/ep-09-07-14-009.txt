<CHAPTER ID="009">
Valg af næstformænd (første, anden og tredje valgrunde) 
<SPEAKER ID="033" NAME="József Szájer" AFFILIATION="PPE">
- (EN) Hr. formand! Jeg vil gerne spørge, om der er noget minimumskrav i forbindelse med afstemningen.
<SPEAKER ID="034" NAME="Formanden">
Hr. Szájer! Der er intet minimumskrav, og De kan således lade én eller to personer stå. Det har ingen betydning.
<SPEAKER ID="036" NAME="Formanden">
Mine damer og herrer! Jeg vil gerne indledningsvis sige et par ord. Jeg blev i pausen gjort opmærksom på, at en italiensk soldat er blevet dræbt i dag i Afghanistan på NATO-missionen. 15 britiske soldater er desuden blevet dræbt i Afghanistan i løbet af den foregående måned. Vi bør efter min opfattelse altid huske vores mænd og kvinder i de væbnede styrker, der er på mission i andre lande, ofte i farlige situationer, således at de ved, at vi ikke har glemt dem.
<P>
(Bifald)
<SPEAKER ID="039" NAME="Véronique De Keyser" AFFILIATION="S&amp;D">
(FR) Hr. formand! Jeg er virkelig ked af det, men kunne De læse navnene og stemmerne op igen lidt langsommere af hensyn til klarheden omkring afstemningen, da de ikke er vist på skærmen, og da vi har forsøgt at følge med i Deres meget hurtige oplæsning af resultaterne?
<SPEAKER ID="040" NAME="Daniel Cohn-Bendit" AFFILIATION="Verts/ALE">
- (EN) Hr. formand! Vis tallene på skærmen, så vi alle kan se dem. Det er ikke særlig vanskeligt.
<P>
(Bifald)
<SPEAKER ID="041" NAME="Bernd Posselt" AFFILIATION="PPE">
(DE) Hr. formand! Jeg opfordrer Dem på det kraftigste til at ringe med klokken, da jeg kan se, at en lang række medlemmer fra alle grupper ikke er til stede. Mange tror, at afstemningen først vil starte kl. 19.30. Jeg anmoder Dem derfor om at ringe med klokken endnu engang.
