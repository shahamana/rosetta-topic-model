<CHAPTER ID="005-05">
5. Den fælles landbrugspolitiks støtteordninger (afstemning) 
<P>
Efter afstemningen om Kommissionens forslag
<SPEAKER ID="125" NAME="Neil Parish " LANGUAGE="EN">
Hr. formand! Jeg vil spørge kommissæren, om Kommissionen vil tage sit forslag tilbage.
<SPEAKER ID="126" NAME="Franco Frattini" LANGUAGE="IT">
Jeg vil naturligvis underrette Kommissionen om resultatet af afstemningen i dag.
<SPEAKER ID="127" NAME="Neil Parish " LANGUAGE="EN">
Hr. formand! Jeg mener ikke, at Kommissionen har meldt særlig klart ud, men jeg tror ikke, at den tager sit forslag tilbage, og så må vi afklare den retlige situation. Udvalget om Landbrug og Udvikling af Landdistrikter har forelagt anden betænkning om frivillig graduering, efter at første betænkning blev henvist til fornyet udvalgsbehandling i november 2006 i henhold til forretningsordenens artikel 52, stk. 3. Da det ikke var muligt at opnå en aftale med Kommissionen, har udvalget været nødt til at gentage sin holdning, så det drejer sig altså ikke om en ny betænkning, hvor artikel 52, stk. 3, kan finde anvendelse igen, men om bekræftelse af første betænkning.
<P>
Europa-Parlamentets Juridiske Tjeneste, som jeg konsulterede om dette spørgsmål, har oplyst mig om, at det i dette særlige tilfælde er sidste sætning i artikel 52, stk. 4, der skal anvendes tilsvarende, og det betyder, at vi foretager afstemningen om denne lovgivningsmæssige beslutning, og at endnu en udvalgshenvisning i henhold til artikel 52, stk. 3, ikke er hensigtsmæssig, så vi henviser den ikke til fornyet udvalgsbehandling.
<P>
Derfor foreslår jeg, at medlemmerne stemmer for Parlamentets lovgivningsmæssige beslutning, for vi har allerede forkastet Kommissionens lovgivningsmæssige forslag. Nu er det altså Kommissionen og Rådet, der har udspillet. Vi afventer et nyt forslag med stor interesse.
<P>
(Bifald)
<SPEAKER ID="128" NAME="Formanden">
Jeg vil forsøge af opsummere dette klart og tydeligt. Udvalget om Landbrug og Udvikling af Landdistrikter foreslår, at vi i stedet for at henvise betænkningen til fornyet behandling i udvalget tager det usædvanlige skridt at gå direkte videre til afstemning ved navneopråb om forslaget til lovgivningsmæssig beslutning i henhold til Parlamentets forretningsorden.
