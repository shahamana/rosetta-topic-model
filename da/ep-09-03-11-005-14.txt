<CHAPTER ID="005-14">
14. Aktindsigt i Europa-Parlamentets, Rådets og Kommissionens dokumenter (
<P>
- Før den endelige afstemning:
<SPEAKER ID="124" NAME="Michael Cashman" LANGUAGE="EN">
Fru formand! I overensstemmelse med artikel 53, stk. 1, vil jeg gerne bede Kommissionen svare og fortælle os, om den agter at indføre alle de af Parlamentets ændringsforslag, der er vedtaget i dag.
<SPEAKER ID="125" NAME="Günter Verheugen" LANGUAGE="EN">
Fru formand! Jeg har den fornøjelse af kunne afgive følgende erklæring på Kommissionens vegne.
<P>
Kommissionen noterer sig de ændringsforslag, som Parlamentet vedtager i dag, og den vil undersøge dem nøje. Kommissionen bekræfter sin vilje til at søge et kompromis med Parlamentet og Rådet. Kommissionen vil først behandle sit forslag, når de to grene af budgetmyndigheden har vedtaget deres holdninger. I mellemtiden agter Kommissionen at fortsætte en konstruktiv dialog med begge institutioner.
<SPEAKER ID="126" NAME="Michael Cashman" LANGUAGE="EN">
Fru formand! Jeg ved ikke, hvor kommissæren har været, men vi vedtog en holdning her i formiddag.
<P>
Jeg vil derfor gerne anmode plenarforsamlingen stemme for at henvise betænkningen til fornyet udvalgsbehandling, hvilket vil give udvalget tilstrækkelig fleksibilitet til at indlede forhandlinger med både Rådet og Kommissionen.
<P>
Jeg anmoder derfor om Parlamentets støtte til henvisning til fornyet udvalgsbehandling.
<SPEAKER ID="128" NAME="Michael Cashman" LANGUAGE="EN">
Fru formand! Tak til Parlamentet for dets tålmodighed med dette mit sidste indlæg. Må jeg bede Dem, fru formand, skrive en formel opfordring til det tjekkiske formandskab og det kommende svenske formandskab om at indlede en formel dialog med Europa-Parlamentet snarest muligt?
<P>
Ligeledes vil jeg, som anført på afstemningslisten og af hensyn til tydeligheden og kohærensen af den tekst, vi lige har vedtaget, venligst anmode Dem om, at De beder tjenestegrenene om uden væsentlige ændringer at gøre følgende: samle artiklerne efter deres indhold under specifikke tematiske titler, omorganisere betragtningerne og definitionerne tilsvarende og udarbejde og offentliggøre Parlamentets holdning som en konsolideret tekst snarest muligt.
<P>
Endelig vil jeg gerne takke for den enorme støtte, jeg har fået ikke blot fra sekretariaterne, men også fra de tjenestegrene, der har fremsat forslag.
<P>
(Bifald)
<SPEAKER ID="129" NAME="Formanden">
Jeg vil videregive denne anmodning, hr. Cashman, og resultaterne vil blive meddelt.
