<CHAPTER ID="005-06">
6. Organdonation og transplantation (
<P>
Før afstemningen
<SPEAKER ID="087" NAME="Adamos Adamou" LANGUAGE="EL">
Hr. formand, mine damer og herrer! Selv om anvendelsen af menneskelige organer til transplantation er steget støt gennem de seneste årtier, overstiger antallet af personer, der har brug for en transplantation, antallet af disponible organer. Over 50.000 patienter står på venteliste i Europa, og hver dag dør 10 af dem. Vi skal sende et kraftigt budskab til Kommissionen og frem for alt medlemsstaterne og vores regeringer.
<P>
Tiden er kommet til, at vi handler som EU-borgere. Vi må mobilisere, koordinere, bevidstgøre folk omkring os og selv blive donorer.
<P>
(Bifald)
<P>
Før afstemningen om punkt 38
<SPEAKER ID="089" NAME="Marios Matsakis" AFFILIATION="ALDE">
Hr. formand! Dette er blot en kort ændring for at forstærke meningen i ændringsforslag 2 til punkt 38 med hensyn til donorens rettigheder. Ændringen består i, at der efter "donere et organ" skal tilføjes "udelukkende skal være donorens, og".
<P>
(Parlamentet gav sin tilslutning til fremsættelse af det mundtlige ændringsforslag)
