<CHAPTER ID="001">
Åbning af mødet
<P>
(Mødet åbnet kl. 10.00)
<SPEAKER ID="005" NAME="Richard Corbett" AFFILIATION="PSE">
(EN) Fru formand! Jeg har en bemærkning til forretningsordenen. Jf. forretningsordenens bilag I, artikel 2, skal formanden gøre medlemmer, der ikke har afgivet erklæring om deres økonomiske interesser, opmærksom herpå. Hvis medlemmet fortsat ikke afgiver erklæring, offentliggøres dette i protokollen. Det anføres herefter, at hvis medlemmet fortsat nægter at afgive erklæringen, anvender formanden bestemmelserne i forretningsordenens artikel 147 med henblik på udelukkelse af det pågældende medlem.
<P>
Det fremgår af protokollen fra mødet i mandags, at hr. Herrero-Tejedor og hr. Nattrass fra Det Forenede Kongeriges Uafhængighedsparti stadig ikke har afgivet erklæring om deres økonomiske interesser, Deres navne er nu blevet offentliggjort i protokollen igennem flere måneder i træk, og jeg opfordrer formanden til at træffe de nødvendige foranstaltninger i denne forbindelse. Det underminerer Parlamentets rygte og troværdighed.
<SPEAKER ID="006" NAME="Formanden">
Hr. Corbett! Jeg skal nok give det videre.
