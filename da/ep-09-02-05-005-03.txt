<CHAPTER ID="005-03">
3. Europæiske SMV'ers rolle i international handel (
<P>
- Før afstemningen:
<SPEAKER ID="072" NAME="Cristiana Muscardini" LANGUAGE="IT">
Hr. formand, mine damer og herrer! Jeg undskylder og takker for Deres tålmodighed.
<P>
Som vi ved, har Parlamentet i mange år ønsket at udtrykke sine holdninger til små og mellemstore virksomheder, som repræsenterer 99 % af alle europæiske selskaber og 75 mio. arbejdspladser, men kun 3 % af disse SMV'er er aktive på det udenlandske, ydre marked, og kun 8 % er aktive på det indre marked.
<P>
Derfor opfordrer vi Rådet og Kommissionen til at tage disse kendsgerninger i betragtning i forbindelse med multilaterale og bilaterale forhandlinger, adgang til ydre markeder, kampen mod forfalskning, brugen af handelsbeskyttende instrumenter og licitationer. Samhandel er nøglen til større velstand.
<P>
Jeg vil gerne takke mine kolleger i Udvalget om International Handel og frem for alt skyggeordførerne fra de to største grupper, fru Saïfi og fru Locatelli, og hjerteligt takke sekretariatet og især dr. Bendini. Jeg tror, at efter vores store arbejde overdrager vi i dag fælles tanker og forslag til Kommissionen om et emne, der ligger fru Ashton meget på sinde, hvilket vi kunne høre i hendes indledende bemærkninger som kommissær, og som må tackles med det samme, hvis vi ønsker at løse, i hvert fald delvist, den alvorlige økonomiske krise og finanskrise, der hjemsøger vores arbejdstagere og borgere.
