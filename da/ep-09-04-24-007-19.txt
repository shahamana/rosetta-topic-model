<CHAPTER ID="007-19">
19. Mellemfristet betalingsbalancestøtte til medlemsstaterne 
<P>
- Før afstemningen
<SPEAKER ID="142" NAME="Pervenche Berès" AFFILIATION="PSE">
(FR) Fru formand! Jeg vil gerne tale nu, fordi vi i Økonomi- og Valutaudvalget har haft en væsentlig drøftelse af spørgsmål i forbindelse med lånet, og Gruppen for Det Europæiske Folkeparti (Kristelige Demokrater) og De Europæiske Demokrater har stillet et ændringsforslag ud fra den betragtning, at der ikke var noget juridisk grundlag for et EU-lån.
<P>
Vi var blevet enige om et ændringsforslag, som vi udarbejdede efter aftale med hr. Langen, der var hovedforhandler for PPE-Gruppen, men dog ikke skyggeordfører i dette spørgsmål. I dette ændringsforslag stod der, at der ikke er noget specifikt grundlag for lånet fra Fællesskabet. Det var under disse betingelser, vi stillede ændringsforslag 2, så jeg er ganske overrasket over, at velinformerede eksperter har fortalt mig, at der på PPE-listen var et minus ud for dette ændringsforslag, og jeg vil gerne give hr. Langen mulighed for at korrigere PPE-listen.
<SPEAKER ID="143" NAME="Werner Langen" AFFILIATION="PPE-DE">
(DE) Fru formand! Der er ingen grund til, at jeg forklarer, hvordan min gruppes afstemningsliste er sammensat. Vi har drøftet det, og efter at have undersøgt det igen, kan vi give dette forslag vores fulde opbakning.
