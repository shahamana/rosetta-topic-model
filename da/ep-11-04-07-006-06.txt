<CHAPTER ID="006-06">
6. Statusrapport for 2010 om Den Tidligere Jugoslaviske Republik Makedonien (
<P>
Før afstemningen:
<SPEAKER ID="122" NAME="Nikolaos Salavrakos" AFFILIATION="EFD">
(EL) Fru formand! Jeg vil gerne forelægge et forslag i henhold til artikel 177 om at udsætte forhandlingen, fordi hr. Zoran Thaler, der var ordfører for betænkningen, ikke længere er hos os efter de alvorlige beskyldninger i avisen Sunday Times. Efter min mening er han underlagt uskyldsformodningen, men i lyset af beskyldningerne mod ham har den aktuelle betænkning om Den Tidligere Jugoslaviske Republik Makedonien ingen troværdighed. I bedste fald fremkalder den tvivl. For at bevare Parlamentets integritet foreslår jeg, at forhandlingen udskydes, at der udpeges en ny ordfører, og at den bliver genfremsat om tre måneder.
<SPEAKER ID="123" NAME="Formanden">
Vi har faktisk en ny ordfører, der har overtaget betænkningen. Hr. Vigenin, hvis de ønsker at tage ordet, får De lov til at gøre det kort.
<SPEAKER ID="124" NAME="Kristian Vigenin" AFFILIATION="S&amp;D">
- (EN) Fru formand! Vi bør ikke indlede os på den slags propagandaøvelser. Vi har allerede drøftet denne betænkning.
<P>
(Bifald)
<P>
Der var bred enighed blandt alle politiske grupper angående denne betænkning. Den blev vedtaget af Udenrigsudvalget med et overvældende flertal. Forhandlingen i går var fremragende, og jeg beder Dem om at fortsætte med afstemningen nu.
<SPEAKER ID="126" NAME="Eduard Kukan" AFFILIATION="PPE">
- (EN) Fru formand! Jeg vil gerne fremsætte forslag om, at den endelige afstemning om denne beslutning bliver en afstemning ved navneopråb.
<SPEAKER ID="127" NAME="Formanden">
Lad os vente, til vi når frem til den endelige afstemning med at se, om Parlamentet ønsker dette.
<SPEAKER ID="130" NAME="Gerard Batten" AFFILIATION="EFD">
- (EN) Fru formand! Det siges, at en afstemning ved navneopråb skal varsles 24 timer inden. Hvis der findes en regel, hvori dette tilsidesættes, og ifølge hvilken en afstemning ved navneopråb kan vedtages af Parlamentet, vil De så være så venlig at oplyse om nummeret på den regel. Ellers kan vi jo bare alle sammen bede om en afstemning ved navneopråb, når vi har lyst til det.
<SPEAKER ID="131" NAME="Formanden">
Jeg har som næstformand i dag beføjelser til at beslutte, om afstemningen skal foregå ved navneopråb eller ej. Den beføjelse har jeg i henhold til artikel 20, men jeg spørger ikke desto mindre Parlamentet. Lad os afgøre det ved håndsoprækning. Ønsker De en afstemning ved navneopråb? Det er tydeligt, at Parlamentet ønsker en afstemning ved navneopråb i overensstemmelse med mit ønske, og derfor påbegyndes afstemningen om det endelige beslutningsforslag.
<P>
(Parlamentet blev enig om at anmode om en afstemning ved navneopråb)
