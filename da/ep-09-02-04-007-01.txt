<CHAPTER ID="007-01">
1. Sanktioner mod arbejdsgivere, der beskæftiger tredjelandsstatsborgere med ulovligt ophold (
<P>
- Før afstemningen:
<SPEAKER ID="104" NAME="Claudio Fava" LANGUAGE="IT">
Fru formand! Med Deres tilladelse vil jeg med støtte fra de andre grupper anmode Rådet om at føje følgende formelle erklæring til direktivet og derfor udskyde afstemningen om den lovgivningsmæssige beslutning. Jeg vil læse den erklæring, jeg ønsker tilføjet:
<P>
"Europa-Parlamentet og Rådet erklærer, at reglerne om underleverancer, jf. artikel 9 i dette direktiv, gælder med forbehold af andre bestemmelser om dette spørgsmål, der vedtages i kommende lovgivningsinstrumenter".
<SPEAKER ID="106" NAME="Martin Bursík">
formand for Rådet. - (EN) Fru formand! Formandskabet noterer sig den foreslåede erklæring. Det må dog oplyse medlemmerne af Parlamentet, at det ikke kan forpligte sig på Rådets vegne uden at høre det.
<SPEAKER ID="107" NAME="Claudio Fava" LANGUAGE="IT">
Fru formand! Jeg forstår, at Rådet skal mødes formelt med De Faste Repræsentanters Komité. Jeg anmoder formandskabet om officielt at foreslå, at denne erklæring tilføjes, og derfor anmoder jeg om, at afstemningen om beslutningen udsættes indtil næste plenarmøde for at give Rådet mulighed for at gennemføre dets formelle høring.
