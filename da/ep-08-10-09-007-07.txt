<CHAPTER ID="007-07">
7. IASCF: Gennemgang af vedtægterne - offentlig ansvarlighed og sammensætningen af IASB - forslag til ændringer (afstemning) 
<P>
- Før afstemningen:
<SPEAKER ID="094" NAME="Elisa Ferreira" AFFILIATION="PSE">
- (PT) Hr. formand! Jeg vil gerne henlede opmærksomheden på, at der er en trykfejl i PSE-Gruppens stemmeliste. Jeg vil gerne anmode mine kolleger om at følge koordinatoren med hensyn til, hvordan de stemmer.
<P>
- Efter afstemningen om punkt 5:
<SPEAKER ID="096" NAME="Piia-Noora Kauppi" AFFILIATION="PPE-DE">
- (EN) Hr. formand! Vi er blandt grupperne blevet enige om, at ændringsforslag 4 fra ALDE-Gruppen ikke bortfalder, selv om ændringsforslag 2 vedtages, da de to ændringsforslag er forenelige. Så vi skulle også have stemt om ændringsforslag 4. Ændringen er lavet som et mundtligt ændringsforslag, så hvis der er nogen, der gør indsigelser, forstår jeg det godt, men vi er blandt grupperne blevet enige om, at ændringsforslag 4 også bør accepteres og sættes under afstemning.
<SPEAKER ID="097" NAME="Formanden">
Jeg kommer ikke med resultatet af den endelige afstemning, før dette lille problem er blevet løst. Jeg vil gerne have en forklaring fra formanden for det ansvarlige udvalg. Ifølge vores tjenester er der et problem med indledningen, da der i det første ændringsforslag står "beklager", mens der i det andet står "tvivler på". Kan De forklare os dette?
<SPEAKER ID="098" NAME="Pervenche Berès" AFFILIATION="PSE">
- (FR) Hr. formand! Jeg tror, fru Kauppi tager fejl, for ændringsforslag 4 fra hr. Klinz vedrører det samme punkt som ændringsforslag 2 fra fru Kauppi. Da Parlamentet har stemt om ændringsforslag 2 fra fru Kauppi, bortfalder ændringsforslag 4 pr. definition.
<SPEAKER ID="099" NAME="Formanden">
Det glæder mig, at formanden for det ansvarlige udvalg er enig i mødetjenestens analyse. Jeg beklager derfor, fru Kauppi, men jeg kan ikke efterkomme Deres anmodning.
