<CHAPTER ID="006-09">
9. Forbedring af EU's økonomiske forvaltning og rammer for stabilitet, navnlig i euroområdet (
<SPEAKER ID="155" NAME="Olle Schmidt" AFFILIATION="ALDE">
- (EN) Hr. formand! Dette er et vigtigt mundtligt ændringsforslag: "der henviser til, at alle 27 medlemsstater i så høj grad som muligt bør følge alle forslag om økonomisk forvaltning i anerkendelse af det forhold, at dette for lande uden for euroområdet delvis vil være en frivillig proces".
<P>
Det er blevet accepteret af PPE-Gruppen, det er blevet accepteret af S&D-Gruppen, og kommissæren har endda også accepteret det. Jeg håber, at alle kan acceptere dette mundtlige ændringsforslag. Det er vigtigt for mig, det er vigtigt for ALDE-Gruppen, og det er især vigtigt for mit land, Sverige, hvis vi nogensinde skal med i euroen.
<P>
(Parlamentet vedtog det mundtlige ændringsforslag)
<SPEAKER ID="157" NAME="Formanden">
Dermed er afstemningen afsluttet.
<P>
Da afstemningen har varet så længe som følge af Deres fremragende arbejde, vil jeg gerne bede dem, der har anmodet om at måtte afgive stemmeforklaringer, om at ændre disse forklaringer fra mundtlige til skriftlige eller at udsætte forklaringerne til i morgen, for der er fremsat 62 anmodninger, og vi kan ikke klare dem alle sammen.
<SPEAKER ID="158" NAME="Michał Tomasz Kamiński" AFFILIATION="ECR">
- (EN) Hr. formand! Jeg vil gerne takke Dem for det fremragende stykke arbejde, De har udført i dag. Jeg sætter stor pris på den måde, De håndterede formandskabet på i dag, og jeg håber, De vil dele ud af Deres vidunderlige evner til andre af Parlamentets næstformænd.
<SPEAKER ID="159" NAME="Nicole Sinclaire" AFFILIATION="NI">
- (EN) Hr. formand! Jeg har stemt i dag, og mine vælgere kan se, hvordan jeg har stemt i dag, så derfor bør de have mulighed for at få min stemmeforklaring i dag.
<SPEAKER ID="160" NAME="Formanden">
Jeg bad Dem om at ændre Deres mundtlige stemmeforklaring til en skriftlig stemmeforklaring. Dermed kan De stadig oplyse Deres vælgere om grundene til, at De og andre stemte, som De gjorde, om de forskellige emner. Vi ønsker på ingen måde at fratage Dem Deres rettigheder. Jeg beder Dem blot om at slå følge med de andre medlemmer, der opgiver deres ret til at afgive en mundtlig stemmeforklaring med henblik på at afgive en skriftlig stemmeforklaring. Det er alt.
<SPEAKER ID="161" NAME="Barbara Matera" AFFILIATION="PPE">
- (IT) Hr. formand! Jeg skal efterkomme Deres anmodning. Hr. Mastella og jeg skriver vores forklaringer ned. For det andet er jeg enig med min kollega og vil gerne takke Dem endnu en gang.
<SPEAKER ID="162" NAME="Licia Ronzulli" AFFILIATION="PPE">
- (IT) Hr. formand! Hvis De er enig, kan vi for at gøre alle glade udsætte de mundtlige stemmeforklaringer til i morgen.
<SPEAKER ID="163" NAME="Formanden">
Det er jeg bestemt enig i. Hvis fru Sinclaire også er enig. Jeg regner med medlemmernes goodwill og opfordrer dem til at afgive deres mundtlige stemmeforklaringer i morgen eller deres skriftlige stemmeforklaringer i dag, og vi giver fru Sinclaire mulighed for at afgive hendes nu.
