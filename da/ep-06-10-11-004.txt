<CHAPTER ID="004">
Godkendelse af protokollen fra foregående møde
<SPEAKER ID="010" NAME="Tunne Kelam" AFFILIATION="PPE-DE">
(EN) Hr. formand! Tak for denne erklæring i anledning af mordet på den russiske journalist, Anna Politkovskaja. Rusland er blevet et af de mest livsfarlige lande for journalister, og hendes grusomme død ...
<P>
(Formanden fratog taleren ordet)
<SPEAKER ID="011" NAME="Formanden">
Hr. Kelam, jeg kan altså ikke give Dem ordet. Hr. Kelam, jeg kan ikke give Dem ordet nu. Vi spørger, om der er nogen indsigelser til protokollen. De har mulighed for at give udtryk for Deres holdning i forbindelse med indlæggene af ét minuts varighed. Nu er vi imidlertid i gang med at godkende protokollen.
<P>
Er der nogen indsigelser?
<SPEAKER ID="012" NAME="Tunne Kelam" AFFILIATION="PPE-DE">
(EN) Hr. formand! PPE-DE-Gruppen har anmodet mig om at foreslå, at vi udvider punktet om ...
<P>
(Formanden fratog taleren ordet)
<SPEAKER ID="013" NAME="Formanden">
Hr. Kelam, dette er ikke det rette tidspunkt. De kan gøre det på et andet tidspunkt, men jeg kan ikke give Dem ordet nu. Jeg beklager, hr. Kelam. Jeg beklager. Det er ikke det rette tidspunkt til at fremkomme med indlæg på gruppernes vegne. Vi er ved punktet om godkendelse af protokollen.
<P>
Er der nogen indsigelser til protokollen?
<SPEAKER ID="014" NAME="Daniel Cohn-Bendit" AFFILIATION="Verts/ALE">
(FR) Hr. formand! Hvis dette er et problem, så er jeg også et problem i mig selv. Vi anmoder om en ændring af dagsordenen, ja, faktisk af et punkt på dagsordenen. Det er alt, og vi beder Dem om at foretage denne ændring med det samme.
<SPEAKER ID="015" NAME="Formanden">
Undskyld mig. Det er meget klart, hvad protokollen betyder på spansk. Det er helt klart. Vi taler om godkendelse af protokollen, og jeg formoder, at tolkene er i stand til at oversætte det, vi taler om, for Dem.
<P>
Har De indsigelser til protokollen? Hvis De ikke har det, får De lejlighed til at udtale Dem om andre punkter på dagsordenen om lidt.
<SPEAKER ID="016" NAME="Gay Mitchell" AFFILIATION="PPE-DE">
(EN) Hr. formand! Jeg ønsker ikke at forhale proceduren, men under forrige mødeperiode var spørgetiden kaotisk. Jeg beder Dem sikre, at dette ikke gentager sig. Spørgetiden flyttes alt for tit, og medlemmerne får ikke mulighed for at gøre deres pligt.
<P>
(Bifald)
<SPEAKER ID="017" NAME="Formanden">
Mange tak, vi skal sørge for, at der ikke bliver kaos denne gang, i det mindste efter vores mening.
<P>
(Protokollen fra foregående møde godkendtes)
