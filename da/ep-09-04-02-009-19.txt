<CHAPTER ID="009-19">
19. Halvårlig evaluering af dialogen mellem EU og Belarus (afstemning) 
<P>
- Før afstemningen:
<SPEAKER ID="105" NAME="Vytautas Landsbergis" AFFILIATION="PPE-DE">
- (EN) Hr. formand! Jeg vil foreslå, at det nævnes, at planer om at bygge et nyt nukleart kraftværk af ikkevestlig standard på grænsen til EU ikke bør være en del af denne dialog - en positiv dialog om, hvordan vi skal støtte Belarus, men ikke i dette tilfælde.
<SPEAKER ID="107" NAME="Jacek Protasiewicz" AFFILIATION="PPE-DE">
- (EN) Hr. formand! Dette bliver et meget kort mundtligt ændringsforslag, som foreslås på anmodning fra Alexander Milinkevich og repræsentanter for Amnesty International, som deltog i konferencen om Belarus for to dage siden i Parlamentet. De anmodede om at udvide kravet om at frigive politiske fanger, der for nylig er blevet arresteret, til at omfatte alle, der underkastes andre former for begrænsninger og chikane. Derfor foreslår jeg, og jeg har hørt andre politiske grupper, at følgende føjes til punkt 4: "samt en gennemgang af de "begrænsede frihedsdomme", som 11 personer, der deltog i en demonstration i januar 2008, er idømt;".
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Hr. formand! Når tvungen militærtjeneste for tre unge aktivister, hvoraf en er søn af oppositionslederen Viačorka, nævnes, skal det bemærkes, at dette kan sidestilles med statsudøvet gidseltagning: "Forhold dig roligt, fordi din søn er i vores hær, og han kan komme galt af sted". Det ville være en lille advarsel, så måske skal der ydes større sikkerhed for disse unge mænd, der tvangsindskrives til militærtjeneste.
<SPEAKER ID="111" NAME="Vytautas Landsbergis" AFFILIATION="PPE-DE">
- (EN) Hr. formand! I forbindelse med forslaget om, at det europæiske universitet for humaniora (European Humanities University) skal vende tilbage til Belarus, bør det nævnes, at det skal ske med reelle garantier for, at det kan fungere frit og ikke igen vil komme under regimets kontrol.
<SPEAKER ID="113" NAME="Hannes Swoboda" AFFILIATION="PSE">
(DE) Hr. formand! Vi er glade for at imødekomme individuelle mundtlige forslag, men jeg vil anmode Vytautas Landsbergis om at informere os på forhånd, så sådanne emner kan drøftes, selv om han ikke er her. De kan ikke blot altid fremsætte mundtlige ændringsforslag uden information.
<SPEAKER ID="114" NAME="Formanden">
Jeg kan se, at Vytautas Landsbergis tilkendegiver, at han vil gøre, som De har anmodet om, hvis han i fremtiden vil fremsætte mundtlige ændringsforslag.
