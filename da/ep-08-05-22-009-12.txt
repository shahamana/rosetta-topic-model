<CHAPTER ID="009-12">
12. Kommissionens strategi for det tredje møde mellem parterne i Århuskonventionen (afstemning)
<P>
Før afstemningen
<P>
Formanden. - Det er mit indtryk, at hr. Ouzký ønsker at få ordet, da forhandlingen i går var meget kort. Måske kunne De forklare hvorfor.
<SPEAKER ID="123" NAME="Miroslav Ouzký" AFFILIATION="PPE-DE">
- (CS) Hr. formand! Jeg ønsker blot at få ordet for at understrege betydningen af denne beslutning. Der var ingen forhandling om denne beslutning, eller snarere om den mundtlige forespørgsel i går. Mit udvalg har allerede modtaget kommissærens svar, og jeg glæder mig derfor over, at dette spørgsmål er blevet fastholdt på dagsordenen, og at det vil blive sat under afstemning.
<SPEAKER ID="124" NAME="Formanden">
Jeg understregede blot, at denne forhandling var på dagsordenen i går, men at der ikke var nogen forhandling, da der ikke var nogen, der bad om ordet. Derfor er det vigtigt at give ordet til formanden for det pågældende udvalg.
<SPEAKER ID="125" NAME="Inés Ayala Sender" AFFILIATION="PSE">
- (ES) Hr. formand! Jeg ønskede at påpege, at der var talere, og at vi var til stede i Parlamentet. Det var hr. Ouzký, der var fraværende, og formanden besluttede derfor at aflyse forhandlingen. Talerne var parate, og en repræsentant for Kommissionen var ligeledes til stede.
<SPEAKER ID="126" NAME="Formanden">
Det er helt korrekt. Talerne var til stede, men det pågældende udvalg havde trukket punktet tilbage.
