<CHAPTER ID="005-11">
11. Forbindelser med Ukraine (afstemning) 
<P>
Betænkning af Zaleski
<P>
Før afstemningen
<SPEAKER ID="114" NAME="Zbigniew Zaleski  " AFFILIATION="PPE-DE">
ordfører. - (DE) Hr. formand! Før afstemningen vil jeg gerne sammen med medlemmerne fra Udvalget om International Handel takke for det vellykkede arbejde, som nu sparer tid, fordi ændringsforslagene bortfalder.
<P>
Denne betænkning skal være et klart signal til den nye regering og parlamentet i Ukraine om, at vi fra vores side har gjort alt for at muliggøre forhandlingerne om frihandelszonen. Vi er pålidelige partnere i denne dialog. Hvis der er en repræsentant fra Ukraine til stede, beder vi ham eller hende overbringe den besked til det nationale parlament, at Europa-Parlamentet anbefaler en hurtig afstemning om og vedtagelse af ansøgningen om Ukraines optagelse i WTO, så snart der er truffet beslutning om det i Genève.
<P>
Til fælles gavn for såvel EU som Ukraine beder jeg nu Dem alle om at støtte denne betænkning. Mange tak.
<P>
(Bifald)
<SPEAKER ID="115" NAME="Formanden">
Hr. Zaleski! Hvis det var op til mig at ønske Dem tillykke med, hvor godt De udtrykker Dem på mit eget sprog, så ville jeg gøre det.
