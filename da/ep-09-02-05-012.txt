<CHAPTER ID="012">
Afstemningstid
<SPEAKER ID="231" NAME="Formanden">
Vi går nu over til afstemning.
<P>
(Resultater og andre oplysninger vedrørende afstemningen: se protokollen)
<P>
- Før afstemningen
<SPEAKER ID="232" NAME="Martine Roure" AFFILIATION="PSE">
(FR) Fru formand! Nu vil De synes, at jeg er en gnavpot, men jeg mener helt ærligt, at situationen er håbløs, henset til at så få medlemmer skal stemme om så vigtige betænkninger og beslutninger, og jeg sætter virkelig spørgsmålstegn ved vores troværdighed. Det er naturligvis ikke de medlemmer, der er stede, der har skylden.
<P>
For mit eget vedkommende vil jeg ikke ret meget længere kunne acceptere, at vi er så få, og vi bliver på et eller andet tidspunkt nødt til at spørge os selv, om der bør være et beslutningsdygtigt antal medlemmer til stede. Jeg er helt klar over, at en anmodning om at få fastslået, om det fornødne antal medlemmer er til stede, kun kan fremsættes af mindst 40 medlemmer. Eftersom der kun er lidt over 40 medlemmer til stede, er dette vanskeligt, men jeg mener stadig, at der bør gøres noget.
<P>
(Bifald)
<SPEAKER ID="233" NAME="Formanden">
Da mindre end 40 medlemmer har rejst spørgsmålet, går vi over til afstemning.
<SPEAKER ID="234" NAME="Marios Matsakis" AFFILIATION="ALDE">
(EN) Fru formand! Situationen har været den samme i de sidste fem år. Det er ikke kun i dag. Det er lidt for sent at rejse spørgsmålet i dag.
<SPEAKER ID="235" NAME="Zuzana Roithová" AFFILIATION="PPE-DE">
(CS) Fru formand! Jeg ønsker blot at understrege, at dette problem vedrører Den Socialdemokratiske Gruppe og muligvis en række andre grupper, men ikke Det Europæiske Folkeparti, der er klar over sit ansvar på dette vigtige område, og som er langt stærkere repræsenteret her i mødesalen end de øvrige grupper.
<SPEAKER ID="236" NAME="Gérard Onesta" AFFILIATION="Verts/ALE">
(FR) Fru formand! De har helt ret. En anmodning om at få fastslået, om det fornødne antal medlemmer er til stede, kan kun fremsættes af mindst 40 medlemmer, eller af formanden. Hvis De ønsker det, hvis De som påpeget af fru Roure mener, at denne forhandling er for vigtig til at blive afsluttet nu, har De nu selv mulighed for at fastslå, om Parlamentet er beslutningsdygtigt.
<SPEAKER ID="237" NAME="Mario Mauro">
forslagsstiller, - (IT) Fru formand! Jeg vil gerne takke hr. Onesta, men jeg tror, at endnu et forsøg på at redde en terrorist in extremis, der er blevet dømt flere gange, er mislykket.
<SPEAKER ID="238" NAME="Bernd Posselt" AFFILIATION="PPE-DE">
(DE) Fru formand! Jeg vil blot understrege, at de vigtigste spørgsmål drøftes torsdag eftermiddag, og at disse presserende spørgsmål således rent faktisk skal færdigbehandles torsdag eftermiddag. De medlemmer, der ikke er til stede om torsdagen, har hele skylden. De er skulkere, og de bør overveje, om de ønsker at vende tilbage til Europa-Parlamentet.
<SPEAKER ID="239" NAME="Formanden">
Spørgsmålet har en bredere politisk dimension. Der er mange, der har skylden, herunder de politiske grupper og de enkelte medlemmer. Jeg kan ikke overtræde proceduren. Ifølge forretningsordenen kan jeg efter anmodning fra mindst 40 medlemmer fastslå, om det fornødne antal medlemmer er til stede, og dette er ikke tilfældet her.
