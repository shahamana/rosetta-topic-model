<CHAPTER ID="009-11">
11. Dyresundhedsstrategi (2007-2013) (
<P>
Før afstemningen om ændringsforslag 12
<SPEAKER ID="118" NAME="Lutz Goepel">
for PPE-DE-Gruppen. - (DE) Hr. formand! Jeg vil gerne oplæse ordlyden: "peger på de potentielt forøgede risici i forbindelse med transport af levende dyr over lange afstande og mener i denne forbindelse, at der bør gennemføres hyppigere og mere grundige inspektioner for at sikre, at kun helt sunde dyr transporteres; mener, at der bør tages højde for, om transport af slagtedyr og dyr til videre opfedning" - og her kommer forskellen "kan begrænses til en maksimal transporttid på ni timer".
<P>
(Parlamentet forkastede det mundtlige ændringsforslag)
<SPEAKER ID="120" NAME="Zbigniew Zaleski" AFFILIATION="PPE-DE">
- (FR) Hr. formand! De må ikke tage parti. De må ikke opfordre medlemmerne til at rejse sig. Det har de selv styr på.
<P>
(Bifald fra PPE-Gruppen)
<SPEAKER ID="121" NAME="Formanden">
Jeg understregede blot - og De har noteret Dem min gruppes holdning, og jeg har således ikke på nogen måde taget parti i denne sag - at medlemmerne skal rejse sig og blive stående, idet det er umuligt for os at foretage en optælling, hvis medlemmerne blot rejser sig meget kort for herefter at sætte sig ned igen. Jeg opfordrede således ikke medlemmerne til at rejse sig, men blot til at blive stående, efter at de havde rejst sig.
<P>
Jeg gjorde nøjagtig det samme under den anden optælling for et øjeblik siden af den anden fløj i Parlamentet.
