<CHAPTER ID="001">
Åbning af mødet
<P>
(Mødet åbnet kl. 10.00)
<SPEAKER ID="005" NAME="Edward McMillan-Scott" AFFILIATION="PPE-DE">
(EN) Hr. formand! Jeg tager simpelthen ordet for at meddele Parlamentet den gode nyhed, at Pakistans præsident, som var vores gæst for nogle få uger siden, i aftes ændrede dødsdommen over Mirza-Tahir Hussain fra min valgkreds, der havde siddet på dødsgangen i 18 år, men vidt og bredt betragtes som uskyldig i de anklager, der er rettet imod ham. Et antal medlemmer af Parlamentet, anført af hr. Karim, ville tage til Pakistan i næste måned med en sidste appel. Nu vil vi naturligvis rette vores bestræbelser mod at sikre, at hr. Hussain kan komme tilbage til Leeds inden jul.
<P>
Jeg er meget glad for denne nyhed og håber, at Parlamentets formand vil fremsætte en udtalelse senere i dag. Jeg ved, at han har arbejdet meget hårdt på denne sag, som andre medlemmer af Parlamentet også har.
<P>
(Bifald)
