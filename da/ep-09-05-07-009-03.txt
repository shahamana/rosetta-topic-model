<CHAPTER ID="009-03">
3. De finansielle aspekter ved Lissabontraktaten (
<P>
- Før afstemningen
<SPEAKER ID="098" NAME="Catherine Guy-Quint" LANGUAGE="FR">
Hr. formand, mine damer og herrer! De vil blive skuffet. De vil blive skuffet over, hvor kort min tale er. Jeg vil først og fremmest gerne have, at vi foretager en teknisk rettelse af fodnote 2 i punkt 16. Det sidste tal er "2021", ikke "2022". Det er et spørgsmål om regning.
<P>
Jeg vil også gerne sige nogle få politiske ord, først og fremmest for at takke alle dem, som har støttet mig under udarbejdelsen af denne betænkning - den virker måske ekstremt teknisk for Dem, men den er yderst politisk. Det er meget vigtigt, at Parlamentet stemmer for denne betænkning, for den præciserer Parlamentets fremtidige budgetbeføjelser som budgetmyndighed.
<P>
De stemmer ofte om budgettet som et forvaltningsværktøj, selv om det faktisk er essensen af politik, og Parlamentets rolle afhænger af, at det gennemføres. Det er det, vi ønskede at dække i denne betænkning. Jeg håber, at De vil læse den en dag. Lad mig dog sige, at de nye parlamentsmedlemmer skal få styr på det og indse, at det kræver mod at skabe en europæisk budgetpolitik, og at Unionens fremtid afhænger af dette mod - som jeg håber, at de og vi alle vil have.
<P>
(Bifald)
