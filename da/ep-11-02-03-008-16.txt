<CHAPTER ID="008-16">
16. Affaldskrise i Campania
<SPEAKER ID="131" NAME="Judith A. Merkies" LANGUAGE="EN">
Hr. formand! Jeg ved, at dette er den sidste afstemning. Jeg vil ikke tage meget af Deres tid. Jeg er ordfører i Udvalget for Andragender for det emne, vi skal stemme om, nemlig at finde frem til et gennembrud i den nuværende affaldskrise i Campania, som er regionen omkring Napoli i Italien.
<P>
Efter at have modtaget adskillige anmodninger fra andragere sendte Udvalget for Andragender en mission til Campania og vedtog enstemmigt en betænkning, der pegede mod en løsning.
<P>
Det er indlysende, at Italien skal overholde EU's lovgivning - ligesom enhver anden medlemsstat. Vi vil sende et stærkt budskab, men de fremsatte ændringsforslag politiserer problemet unødigt og vil udvande det stærke signal til en svag hvisken, hvis de vedtages.
<P>
Hvis Parlamentet ikke ønsker at blive holdt i snor af en af medlemsstaterne, foreslår jeg, at det stemmer imod ændringsforslagene og støtter den oprindelige tekst.
<SPEAKER ID="133" NAME="Erminia Mazzoni" AFFILIATION="PPE">
(IT) Hr. formand! Jeg har blot en korrektion, fordi der er en trykfejl i ændringsforslaget. En længere sætning er udeladt, og det eneste, der er tilbage er "foreslår, at Kommissionen kontrollerer, om eksisterende steder i beskyttede områder er blevet udvidet, og om nogle af dem er inden for beskyttelsesområder under Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Hr. formand! Kan vi have en blokafstemning om alle ændringsforslag?
<SPEAKER ID="136" NAME="Formanden">
Jeg har læst navnene på underskriverne af ændringsforslagene. Det ville være uretfærdigt for visse italienske kolleger, hvis vi gjorde det.
<SPEAKER ID="137" NAME="Crescenzio Rivellini" AFFILIATION="PPE">
(IT) Hr. formand! Det viser, at denne beslutning er politisk. Der er ingen, der ser på substansen, og ingen, der ønsker at hjælpe de lokale, men alle snakker bare. Det er et politisk beslutningsforslag. Det kan vi endda se ud af den måde, folk har tiltalt fru Mazzoni. Jeg opfordrer Gruppen for Det Europæiske Folkeparti (Kristelige Demokrater) til at stemme for ændringsforslagene og mod dette beslutningsforslag fra venstrefløjen, som er ansvarlig for det, der er sket i Campania, og som nu fremsætter et beslutningsforslag i Parlamentet. De er ansvarlige for denne situation. De sad i regeringen, da alt dette skete.
<SPEAKER ID="138" NAME="Formanden">
Jeg ved, at beslutningsforslaget vedrører et følsomt emne, som er blevet fremsat på behørig vis. Der er også fremsat ændringsforslag, og vi fortsætter med at stemme om ændringsforslagene ét for ét. Vi mangler et par stykker.
<SPEAKER ID="139" NAME="Formanden">
Afstemningen er afsluttet.
