<CHAPTER ID="008-14">
14. Godkendelse og afvisning af visse sundhedsanprisninger af fødevarer, der henviser til børns udvikling og sundhed (
<P>
Før afstemningen
<SPEAKER ID="136" NAME="Glenis Willmott" AFFILIATION="S&amp;D">
(EN) Hr. formand! Medlemmerne spiller en vigtig rolle i overvågningen af beslutninger om sundhedsanprisninger. Jeg har fået mange bekymrede breve og e-mails fra forældre, større sundheds- og forbrugerorganisationer, jordemødre, sygeplejersker og lægeorganisationer og også fra Unicef og WHO. Indtil der er reel konsensus i det videnskabelige samfund om gyldigheden af sådanne anprisninger, må vi ikke tillade dem. Den dokumentation, vi har nu, er ikke endegyldig, og der er ingen dokumentation til støtte for brugen af sådanne anprisninger af tilskudsblandinger.
<P>
Hvis det skulle vise sig, at modermælkserstatning tilsat syntetisk DHA virkelig er godt for spædbørn, bør vi gøre det til en vigtig ingrediens i alle blandinger og ikke tillade, at det bruges som et markedsføringsredskab af et bestemt varemærke. Jeg opfordrer Dem til at støtte denne beslutning.
<SPEAKER ID="137" NAME="Esther de Lange" AFFILIATION="PPE">
(EN) Hr. formand! Jeg har bestemt ikke noget ønske om at genåbne debatten, men vi bør altså tænke os om to gange, før vi giver ordet til personer, som kan fremsætte deres personlige mening, som om det er videnskabelige beviser. Lad os nu bare stemme. Vi har besluttet os.
<P>
(Bifald)
