<CHAPTER ID="001">
Åbning af mødet
<P>
(Mødet åbnet kl. 9.00)
<SPEAKER ID="005" NAME="Carl Schlyter" AFFILIATION="Verts/ALE">
- (SV) Hr. formand! Hvis man gik i Parlamentets korridorer i går, kunne man se mange klistermærker fra kemikalielobbyisternes organisation i Europa på gulvet, og nogle af disse er der stadig i dag. Jeg spekulerer på, om kvæstorerne, da de gav tilladelse til udstillingen, gav organisationen tilladelse til at sprede klistermærker overalt på vores gulve. Hvis dette er tilfældet, så synes jeg, at det var en forkert beslutning. Hvis kvæstorerne ikke gav en sådan tilladelse, så synes jeg, at Cefic tydeligt har optrådt i strid med sit lobbyforetagende og derfor bør have sit adgangskort indraget eller i det mindste bør få en kraftig tilrettevisning. Jeg håber, at De kan undersøge, hvad der egentlig skete, og sørge for, at alle disse klistermærker straks fjernes.
<SPEAKER ID="006" NAME="Formanden">
- Fint, vi vil undersøge sagen, hr. Schlyter.
