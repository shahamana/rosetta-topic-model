<CHAPTER ID="006">
Afstemningstid
<SPEAKER ID="110" NAME="Formanden">
Vi går nu over til afstemning.
<P>
(Resultater og andre oplysninger vedrørende afstemningen: se protokollen))
<P>
- Før afstemningen:
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Hr. formand! Inden afstemningen om Paulo Casacas betænkning fremsætter jeg en anmodning under henvisning til artikel 1 i bilag I til Parlamentets forretningsorden, og jeg citerer: "Medlemmer, der har umiddelbar økonomisk interesse i det emne, der drøftes, gør [...] mundtligt opmærksom herpå".
<P>
I Paulo Casacas betænkning om decharge skal vi stemme om pensionsmidler. I Europa-Parlamentet er over 400 medlemmer med i en pensionsfond. Jeg opfordrer formanden til at bede alle medlemmer, der er i pensionsfonden, om straks at gøre mundtligt opmærksom herpå på plenarmødet, da de har en umiddelbar interesse i det emne, der skal drøftes.
<P>
(Bifald)
<SPEAKER ID="112" NAME="Gary Titley" AFFILIATION="PSE">
- (EN) Hr. formand! Jeg har bedt om ordet for at henlede opmærksomheden på artikel 28, stk. 2, i Parlamentets forretningsorden, hvori det bestemmes, at ethvert medlem kan stille spørgsmål til Parlamentets formand og modtage svar herpå inden for en frist på 30 dage. Jeg stillede et spørgsmål til Parlamentets formand den 19. marts. I dag er det den 23. april. Jeg har endnu ikke modtaget noget svar, og formandens kabinet har tilmed afvist at besvare mine e-mails.
<P>
Jeg vil gerne spørge Parlamentets formand om, hvorfor han udviser en sådan foragt for Parlamentets forretningsorden og for medlemmernes rettigheder, og jeg anmoder Dem om at bede ham besvare dette spørgsmål inden for 24 timer. Hvis dette ikke sker, tager jeg ordet igen i morgen og gentager mit spørgsmål.
<P>
(Bifald)
<SPEAKER ID="113" NAME="Daniel Cohn-Bendit" AFFILIATION="Verts/ALE">
(FR) Hr. formand! Det er indlysende, at de medlemmer, der er i pensionsfonden, i første fase skal gøre opmærksom på dette og samtidig undlade at stemme om Paulo Casacas betænkning, da der i denne betænkning er punkter, der kan afføde en interessekonflikt med hensyn til disse medlemmers personlige interesser.
<P>
Jeg opfordrer Dem derfor til at anvende Parlamentets forretningsorden.
<SPEAKER ID="114" NAME="Silvana Koch-Mehrin" AFFILIATION="ALDE">
(DE) Hr. formand! Den foreliggende sag er den skriftlige erklæring nr. 0001/2009, der opnåede det krævede flertal. På vegne af ophavsmændene til den skriftlige erklæring vil jeg gerne takke alle medlemmerne. Dette vedrører på ingen måde afstemningen.
<SPEAKER ID="115" NAME="Luigi Cocilovo" AFFILIATION="ALDE">
- (DE) Hr. formand, mine damer og herrer! Jeg vil blot påpege, at jeg anser Daniel Cohn-Bendits fortolkning af Parlamentets forretningsorden for at være fuldstændig ubegrundet, idet Daniel Cohn-Bendit henviser til private og personlige interesser, der tydeligvis intet har at gøre med anvendelsen af Parlamentets forretningsorden.
<P>
I henhold til Daniel Cohn-Bendits fortolkning ville det have forholdt sig sådan, at intet medlem ved afstemningen om den nye statut for Parlamentets medlemmer, der ligeledes indeholder oplysninger om hvert enkelt medlems tillæg, ville have kunnet deltage i den afstemning, og jeg beder Dem derfor om at afvise denne anmodning, da den er fuldstændig ubegrundet.
<SPEAKER ID="116" NAME="Hans-Peter Martin" AFFILIATION="NI">
(DE) Hr. formand! Luigi Cocolovo har fuldstændig ret i, at pensionsmidler i den grad er et spørgsmål om private interesser. Det drejer som om en privat ordning. Jeg vil meget gerne tilslutte mig Daniel Cohn-Bendits udsagn. Eftersom 478 medlemmer er for kujonagtige til at løfte sløret for deres interesser, kan jeg påpege, at alle navnene kan findes på http://www.openeurope.org" .
<P>
Listen omfatter personer lige fra den højreradikale Andreas Mölzer til den konservative Paul Rübig og ingen ringere end formanden for Budgetkontroludvalget, Herbert Bösch.
<SPEAKER ID="117" NAME="Martin Schulz" AFFILIATION="PSE">
(DE) Hr. formand! Selvfølgelig kan vi fortsætte forhandlingerne. Daniel Cohn-Bendits forslag er, når alt kommer til alt, blevet vedtaget, og der er blevet fremsat mange bemærkninger.
<P>
Jeg anmoder om, at vi koncentrerer os om det, som vi skal til at stemme om, altså Paulo Casacas betænkning. Uanset om det drejer sig om en privat eller en offentlig fond, omhandler denne betænkning et meget konkret emne, nemlig det at Parlamentet for det første fastslår, at fonden ikke har noget retskrav på dækning af sit underskud, og for det andet at en sådan underskudsdækning desuden ikke vil finde sted. Der er ingen penge til fonden. Det er sagens kerne, og jeg anmoder om, at vi stemmer om betænkningen.
<SPEAKER ID="118" NAME="Gerard Batten" AFFILIATION="IND/DEM">
(EN) Hr. formand! Må jeg kommentere Daniel Cohn-Bendits synspunkt og Hans-Peter Martins synspunkt? Efter min mening ligger løsningen lige for. Jeg vil med glæde oplyse, at jeg deltager i den frivillige pensionsordning i lighed med 399 andre medlemmer, og jeg agter at stemme imod mine egne interesser og for skatteydernes interesser. Den åbenlyse løsning er, at de øvrige 399 medlemmer gør det samme.
<SPEAKER ID="119" NAME="Ewa Tomaszewska" AFFILIATION="UEN">
(PL) Hr. formand! Bortset fra, at jeg selv gør det nu, vil jeg som medlem af pensionsfonden hævde, at jeg ikke gør mig nogen forestillinger om, at over 400 medlemmer nu vil stille sig op og oplyse os om, at de er medlem, for hvis de gjorde det, ville det blive fuldstændig umuligt at gennemføre nogen form for afstemning i dag. Jeg foreslår en fornuftig løsning på denne situation. Efter min mening vil det være tilstrækkeligt at medtage den fortegnelse over ordningens medlemmer, som foreligger.
<SPEAKER ID="120" NAME="Formanden">
Tak for Deres indlæg. Nu fortsætter mødet.
<P>
Gary Titley! Jeg sender straks Deres klage videre til formandens kabinet med Deres anmodning om et øjeblikkeligt svar.
<P>
For så vidt angår Daniel Cohn-Bendits spørgsmål er ethvert medlem i medfør af forretningsordenen til enhver tid naturligvis berettiget til at erklære en eventuel personlig interesse i et givet emne, der drøftes her i Parlamentet. Der er derfor ikke yderligere bemærkninger til dette spørgsmål, medmindre der er nogen, der ønsker at tilføje noget.
<P>
Da dette ikke er tilfældet, anser jeg spørgsmålet for besvaret.
