<CHAPTER ID="012-01">
1. Situationen i Sri Lanka (afstemning) 
<P>
Før afstemningen om punkt 2
<SPEAKER ID="242" NAME="Manuel Medina Ortega">
forslagsstiller. - (ES) Fru formand! Jeg er til stede, men i henhold til den aftale, som De Europæiske Socialdemokraters Gruppe har indgået, vil jeg ikke deltage i afstemningen. Jeg er imidlertid til stede.
<SPEAKER ID="243" NAME="Charles Tannock">
forslagsstiller. - (EN) Fru formand! Jeg vil gerne anmode om en ændring i sidste minut af ordlyden i det mundtlige ændringsforslag - hvis Parlamentet tillader det - da det nu er lykkedes os at finde ud af, hvad der skabte forvirring i den fælles beslutning.
<P>
I den oprindelige ordlyd i den engelske version anvendtes udtrykket "non-fire period", og det gav efter vores opfattelse ikke nogen mening, og vi ændrede derfor ordlyden til "cease-fire". Det viser sig nu, at der i den officielle erklæring fra medformændene, herunder EU, anvendes udtrykket "no-fire period". Det er mærkeligt, men det er ikke desto mindre det udtryk, de anvender skriftligt. Kunne vi derfor ændre udtrykket "non-fire" til "no-fire" i stedet for til "cease-fire" af hensyn til overensstemmelsen med medformændenes officielle erklæring?
<SPEAKER ID="244" NAME="Marios Matsakis" AFFILIATION="ALDE">
(EN) Fru formand! Jeg tror, at der er endnu en ting, og jeg mener, at hr. Tannock også bør redegøre nærmere herfor, inden vi stemmer. Der er en anden lille ændring.
<SPEAKER ID="245" NAME="Charles Tannock  " AFFILIATION="PPE-DE">
forslagsstiller. - (EN) Fru formand! Ordet "humanitær" føjes til nødhjælp blot for at præcisere, hvilken form for nødhjælp, vi taler om.
<P>
Det vigtigste er imidlertid at erklære en "no-fire period" (dansk: våbenstilstand) i overensstemmelse med ordlyden i medformændenes erklæring.
<SPEAKER ID="246" NAME="Raül Romeva i Rueda">
forslagsstiller. - (ES) Fru formand! Ja, der er én ting, men jeg er ikke klar over, om der er tale om en misforståelse. I henhold til det mundtlige ændringsforslag bør ordlyden i teorien være "cease-fire" og ikke "non-fire". Er dette korrekt, eller har jeg misforstået det?
<P>
Ordlyden bør være "cease-fire".
<SPEAKER ID="247" NAME="Charles Tannock">
forslagsstiller. - (EN) Fru formand! Det er netop gået op for mig, at jeg rent faktisk læste det mundtlige ændringsforslag til betragtning K. Undskyld forvirringen, men vi er rent faktisk i gang med at stemme om ændringsforslaget til punkt 2. Dette kan forklare forvirringen. Kan vi bytte om på rækkefølgen i afstemningslisten? Undskyld, men rækkefølgen er forkert på min afstemningsliste. Jeg læste rent faktisk mit ændringsforslag til betragtning K i stedet for til punkt 2, og vi skal således stemme om dette ændringsforslag nu. Undskyld forvirringen.
<P>
Ændringsforslaget til punkt 2, som vi burde have taget før, affattes som følger: "mener, at Sri Lankas regerings planer om at sikre en militær sejr over LTTE ikke vil fjerne behovet for at finde en politisk løsning, der kan sikre varig fred;". Denne ordlyd er i overensstemmelse med ordlyden i afstemningslisten.
<SPEAKER ID="249" NAME="Marios Matsakis" AFFILIATION="ALDE">
(EN) Fru formand! For en god ordens skyld mener jeg, at vi skal stemme om betragtning K nu.
<SPEAKER ID="251" NAME="Charles Tannock">
forslagsstiller. - (EN) Fru formand! Jeg vil nu for hr. Romeva i Ruedas skyld gentage den korrekte ordlyd.
<P>
Betragtning K med mundtligt ændringsforslag affattes som følger: "der henviser til, at Tokyo-konferencens medformænd i fællesskab har opfordret Sri Lankas regering og LTTE til at erklære våbenstilstand, således at det bliver muligt at evakuere syge og sårede og levere humanitær nødhjælp til civilbefolkningen,".
