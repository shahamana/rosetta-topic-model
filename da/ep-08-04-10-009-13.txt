<CHAPTER ID="009-13">
13. Statusrapport 2007 for FYROM (
<P>
Før afstemningen
<SPEAKER ID="092" NAME="Hannes Swoboda" LANGUAGE="DE">
Hr. formand! Undskyld, at jeg rejste mig for tidligt lige før. Jeg skal fatte mig i korthed. Vi er helt enige i de grundlæggende tendenser i hr. Meijers betænkning. Han har gjort et virkelig godt stykke arbejde. Der er et følsomt emne, og det er spørgsmålet om navnet. Vi ønsker at gøre det lettere for Makedonien at styre gennem disse klippefyldte farvande, og derfor ønsker vi mellem i dag og næste mødeperiode i Strasbourg at samarbejde med ordføreren og skyggeordføreren for at finde en løsning, så vi kan tage afstemningen under den næste mødeperiode i Strasbourg. Det betyder, at dagens afstemning må udsættes.
<SPEAKER ID="093" NAME="Daniel Cohn-Bendit" LANGUAGE="DE">
Hr. Swoboda! Dette er latterligt! Enhver ved, at vi ikke kan finde en løsning på en uge. Dette skænderi har varet i årevis, og vi er nødt til at tage en beslutning: Makedonien hedder Makedonien hedder Makedonien. Det er Grækenland nødt til at acceptere, og så tager vi afstemningen. Det gør ingen forskel, om vi gør det i dag, eller vi venter en uge. Makedonien vil stadig hedde Makedonien.
<P>
(Bifald)
<SPEAKER ID="094" NAME="Martin Schulz" AFFILIATION="PSE">
(DE) Hr. formand! Jeg vil gerne stemme for hr. Swobodas forslag, selv om hr. Cohn-Bendit ikke kan forestille sig, at det vil fungere, måske fordi det ikke stemmer særlig godt overens med hans politiske stil. Det er muligt at skabe kompromiser på et par dage, hvis man tager sig tid til at opsøge disse kompromiser, og det er netop formålet med hr. Swobodas forslag. Ja, vi kan stemme om det under næste mødeperiode, men i den mellemliggende tid kan vi finde frem til en form for kompromis til vores beslutningsforslag, fordi vi tilsyneladende er godt på vej til at gøre det her i Parlamentet. Vi bør tage os tid til at gøre dette, selv om hr. Cohn-Bendit føler sig sat under pres.
<SPEAKER ID="095" NAME="Erik Meijer">
ordfører. - (NL) Hr. formand! Selv om jeg ikke er grundlæggende uenig med hr. Cohn-Bendit vedrørende navnet, mener jeg, at vi bør støtte hr. Swobodas forslag. Jeg mener, at det vil være klogt af Parlamentet at undersøge sagen nærmere og finde en løsning, og forhandlingerne, kontakterne mellem Makedonien og Grækenland, er vigtige i de kommende dage. Derfor mener jeg, at det faktisk er en god idé at udsætte afstemningen til Strasbourg.
<P>
(Forslaget til beslutning vedtoges. Afstemningen udsattes)
