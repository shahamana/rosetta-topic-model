<CHAPTER ID="006">
Sakharovprisen 2010 (meddelelse af vinderen) 
<SPEAKER ID="108" NAME="Formanden">
Jeg kommer netop fra formandskonferencen. Det er mig en stor glæde og ære at kunne informere om de meget vigtigste resultater for os alle. Vi kæmper for menneskerettigheder her i Parlamentet på vegne af 500 mio. mennesker.
<P>
Efter en omfattende forhandling i dag med brede og dybtgående drøftelser besluttede formandskonferencen at tildele Sakharovprisen 2010 for tankefrihed til Guillermo Fariñas.
<P>
(Bifald)
<P>
Guillermo Fariñas er en uafhængig journalist og politisk systemkritiker. Han var parat til at ofre og risikere sit eget helbred og liv som pressionsmiddel for at opnå ændringer i Cuba. Han brugte sultestrejker som protest mod og udfordring af den manglende ytringsfrihed i Cuba, og gav udtryk for de håb, som alle dem, der bekymrer sig om frihed, menneskerettigheder og demokrati, nærer.
<P>
Jeg håber at kunne overrække prisen til ham personligt her i Strasbourg i december, hvilket ville være et stort øjeblik for Parlamentet og for alle cubanske samvittighedsfanger.
<P>
Jeg håber inderligt, at en anden cubansk prisvinder fra 2005, Kvinder i Hvidt - Las Damas de Blanco - vil kunne modtage prisen personligt sammen med Guillermo Fariñas.
<P>
Lad mig tilføje, at alle kandidaterne var fremragende set i lyset af vores holdninger til menneskerettigheder og kampen for disse verden over. Vi kan lykønske dem alle, men vi måtte vælge, og der var ikke nogen anden mulighed. Jeg vil gerne understrege, at vi har mange vindere over hele verden, og vi støtter dem alle. Lad os sige det endnu en gang.
<P>
(Bifald)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Fru formand! Jeg vil gerne fremsætte en bemærkning til forretningsordenen. Jeg mener, at den måde, hvorpå beslutningen om Sakharovprisen er blevet truffet i år, er skandaløs. Som jeg ser det betyder politiske valg mere end det faktiske forsvar for menneskerettigheder.
<P>
(Bifald)
<P>
Det er tredje gang i Sakharovprisens historie, at den tildeles til en cubaner. Jeg skal være den første til at beklage truslen mod menneskerettighederne i Cuba. Jeg har ingen forbehold her. Jeg har altid kæmpet for beskyttelse af menneskerettigheder uden forskel. Men jeg mener at tildeling af Sakharovprisen til en cubaner for tredje gang i dens 20-årige historie er meget, og vi sender et politisk signal, som devaluerer Sakharovprisen. Derfor opfordrer jeg til, at beslutningen om, hvem der skal modtage Sakharovprisen, træffes ikke blot af formandskonferencen, men af Parlamentet som helhed.
<P>
(Bifald)
<SPEAKER ID="111" NAME="Formanden">
Det næste punkt er afstemningstiden.
<P>
(Resultater og andre oplysninger vedrørende afstemningen: se protokollen)
