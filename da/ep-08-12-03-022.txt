<CHAPTER ID="022">
Kvindernes situation på Balkan (kortfattet forelæggelse) 
<SPEAKER ID="283" NAME="Formanden">
Næste punkt på dagsordenen kortfattet forelæggelse af betænkning af Zita Gurmai for Udvalget om Kvinders Rettigheder og Ligestilling om kvindernes situation på Balkan.
<SPEAKER ID="284" NAME="Zita Gurmai" LANGUAGE="HU">
Fru formand, hr. kommissær, mine damer og herrer! Tak, fordi De stadig er her på dette sene tidspunkt. Det glæder mig at kunne forelægge denne betænkning for Dem i dag. Det glæder mig, fordi det viser, at Parlamentet finger, at overvågning og forbedring af kvindernes situation på Balkan er vigtig. Jeg er overbevist om, at dette er i vores fælles interesse og vores fælles ansvar, da EU ikke kan islolere sig.
<P>
Vi ved alle, at landene i regionen har været gennem alvorlige trauer for ikke særlig længe siden. De gør en enorm indsats for at løse deres problemer, og det fortjener de beundring for. Efter min mening tager de dog ikke en meget vigtig ressource i betragtning, nemlig kvinderne.
<P>
Det er sandt, at kvinderne især led meget under krigene, men vi skal huske, at de ikke kun er ofre, men spiller en konstruktiv, aktiv, nyttig og uundværlig rolle i den demokratiske stabilitering og genopbygning.
<P>
Jeg har aldrig gået ind for at gøre undtagelser for kvinder, men jeg erklærer direkte, at de skal have samme muligheder som mænd. Hverken mere eller mindre. Det gælder også i dette tilfælde. Kvinderne kan kun udfylde den tidligere nævnte rolle, hvis de får mulighed for det.
<P>
Og hvad er denne mulighed? Da kvinderne udgør halvdelen af befolkningen, skal de have samme andel i beslutningsprocessen. Jeg ved, at mange mener, at kvoter ikke er holdbar løsning, men en mere effektiv administrativ løsning er desværre endnu ikke fundet.
<P>
Den økonomiske frigørelse af kvinder er en af de første opgaver. Kvinder i beskæftigelse er produktive medlemmer af samfundet og mindre undertrykkede. Hvis de er i beskæftigelse, kan vi ikke tillade, at de udelukkes fra lederstillinger på arbejdsmarkedet. Samtidig skal hårdtarbejdende kvinder have mulighed for at afbalancere arbejdslivet med familielivet.
<P>
For at det kan ske, skal samfundets holdning blive mere positiv over for kvinder, og negative stereotyper skal bekæmpes. Uddannelse og medierne spiller en vigtig rollle i den henseende. Jeg kunne fortsætte med denne lange liste, men af hensyn til tiden vil jeg understrege to meget vigtige punkter.
<P>
Vi må for det første ikke glemme, at den pågældende region udgøres af flere forskellige lande, og de kan ikke slås sammen og behandles på samme måde. Hvert land arbejder hårdt på hvert område og forbedrer dermed også kvindernes situation. Nogle lande er naturligvis længere fremme i denne kamp end andre. Jeg har forsøgt at gengive dette i den tabel, der er vedhæftet betænkningen.
<P>
For det andet er muligheden for tiltrædelse til EU en betydlig motivation for disse lande for at nå deres mål. Det er vigtigtfor dem og for os, at denne periode også udnyttes i denne henseende.
<P>
Mit mål med betænkningen var at angive, at de er på rette sport, at jeg hylder deres indsats, og at jeg ønsker dem mod til det, der ligger forud.
<P>
Jeg vil gerne benytte lejligheden til at takke for den enorme hjælp, jeg har modtaget i forbindelse med denne opgave fra Rudolfs Verdins og Elvy Svennerstål fra sekretariatet for Udvalget om Kvinders Rettigheder og Ligestilling, fra Effy Tsonos og Majella McCone fra sekretariatet for De Europæiske Socialdemokraters Gruppe, fra mine kolleger, skyggeordførerne Marie Panayotopoulos-Cassiotou, Doris Pack, Edit Bauer, Lívia Járóka, Filiz Hyusmenova, Emine Bozkurt, Anni Podimata, Marusya Lyubcheva og mange andre. En særlig tak skylder jeg sekretariatet for Gruppen for Det Europæiske Folkeparti (Kristelige Demokrater) og De Europæiske Demokrater, Gruppen De Grønne/Den Europæiske Fri Alliance og naturligvis De Liberale for deres utrættelige arbejde og evige parathed til at gøre indrømmelser. Sidst, men ikke mindst, vil jeg takke mine nærmeste kolleger.
<P>
Jeg er meget stolt over, at den betænkning, som jeg forelægger i dag, afspejler et omfattende kompromis, som efter min mening gør Parlamentets budskab klart, utvetydigt og stærkt. Jeg håber, at det mellem linjerne kan læses, at mit mål er at give betænkningen en positiv, opmuntrende tone. Tak for opmærksomheden. Det er også en særlig glæde, at kommissær Verheugen, som var udvidelseskommissær, da vi tiltrådte EU, er her i dag.
<SPEAKER ID="285" NAME="Günter Verheugen" LANGUAGE="DE">
Fru formand, fru Gurmai, mine damer og herrer! Jeg var ansvarlig for udvidelsen, men det var for fire år siden. Jeg kan dog stadig huske en del fakta fra dengang. Jeg er meget glad for at kunne tale om dette emne med Dem i aften. Det har altid interesseret mig meget, og det gør det stadig.
<P>
Deres betænkning er i overensstemmelse med Kommissionens observationer: Der er ingen meningsforskelle på det punkt. Det er tydeligvis korrekt, at vi betragter spørgsmålet om kvinders rettigheder og ligestilling mellem mænd og kvinder som en absolut uundværlig komponent af de politiske kriterier, som er en afgørende forudsætning for indledningen og afslutningen af tiltrædelsesforhandlingerne.
<P>
Fra min egen erfaring kan jeg sige - og Olli Rehn, som nu gør arbejdet, kan bekræfte det - at udvidelsesforhandlingerne, faktisk hele udvidelsesprocessen, blot håbet om, at tiltrædelsesforhandlinger kan komme på tale, i høj grad forbedrer den sociale situation for udsatte grupper generelt. Regeringerne og parlamenterne i de pågældende lande ved, hvad Europa forventer af dem. Der er efter min mening ingen stærkere katalysator for hurtig social forandring i kandidatlandene eller de potentielle kandidatlande end udsigten til at blive medlem af EU og dermed at skulle leve op til visse standarder, som vi har i Europa.
<P>
De betænkninger, De har udformet, Deres analyse og vores analyse beskriver et problem, der virkelig kan tage modet fra en. Kvinderne i de lande, vi drøfter i dag, er generelt underrepræsenterede, både på arbejdsmarkedet og i det politiske liv. Vold i hjemmet er udbredt. Kvindernes situation i landområder er ekstremt bekymrende. Piger og kvinder fra nationale etniske mindretal - frem for alt romanikvinder - lider, og det samme gør handicappede kvinder, under særlig forskelsbehandling, og alt for ofte er kvinder og piger desværre ofre for menneskehandel.
<P>
Det er derfor indlysende for Kommissionen, at der i forbindelse med samarbejdet med kandidatlandene og de potentielle kandidatlande skal udvikles programmer med henblik på at forbedre disse betingelser. Det behøver jeg ikke beskrive i detaljer her. Der er en lang række programmer, der kan sætte regeringerne og myndighederne i kandidatlandene i stand til at håndtere problemet ordentligt. Der er dog også projekter og programmer, der er baseret på princippet om selvhjælp, og som støtter ngo'er og andre sociale grupper.
<P>
Jeg kan forsikre Dem, fru Gurmai, at Kommissionen i fremtiden vil gøre sit yderste for at bidrage til styrkelsen af kvinders rettigheder i Balkanlandene. Det omfatter naturligvis - som jeg allerede har sagt - støtte til kvindeorganisationer og ngo'er. En troværdig og seriøs udsigt til tiltrædelse for disse lande er efter min mening det stærkest mulige incitament til at gøre det, der er nødvendigt.
<P>
Vi skal dog ikke nære nogen illusioner her. Alle i dette lokale ved, at sådanne sanfundsprocesser tager deres tid. Hvis jeg må vende tilbage til min egen erfaring igen, må vi ikke stille os tilfredse med, at et eller andet står i lovbogen. Vi må ikke stille os tilfredse med, at der udformes fantastiske handlingsplaner, der er fine på papiret. Jeg har set dusinvis af dem, og de betyder ikke på nogen måde, at der virkelig vil ske noget. Det rigtige arbejde er dermed først lige begyndt. Jeg er meget taknemmeligt for, at Parlamentet udviser så stor interesse for dette arbejde.
<SPEAKER ID="286" NAME="Formanden">
Punktet er afsluttet.
<P>
Afstemningen finder sted i morgen torsdag den 4. december kl. 12.
<P>
Skriftlige erklæringer (artikel 142)
<SPEAKER ID="287" NAME="Cristian Silviu Buşoi  " AFFILIATION="ALDE">
skriftlig. - (EN) Den sociale udvikling på Balkan, hvad angår ligestilling mellem kønnene, er desværre præget af en mangel på forbedring på området. Selv om nogle af Balkanlandene har fået kandidatstatus med henblik på EU-medlemskab, giver kvindernes situation i stigende grad anledning til bekymring og forbedrer sig næsten ikke.
<P>
For at opretholde den relative position for kvinder i samfundene på Balkan skal EU involvere sig mere i den langsomme demokratiske proces, der kendetegner de fleste lande i regionen, og opmuntre til udviklingen af juridisk bindende instrumenter vedrørende kvinders rettigheder og frihedsrettigheder. Desuden skal regeringerne i regionen anvende positiv forskelsbehandling, sådan som det sker i EU's medlemsstater.
<P>
For at genskabe et stabilt miljø efter konflikterne er det dog afgørende, at vi fremmer udviklingen af et lige samfund, der beskytter kvindernes position, mens vi undgår at genetablere de "patriarkalske" institutioner, der har præget en stor del af fortiden. Kvindernes deltagelse i beslutningsprocessen er nødvendig for at opnå en grundlæggende ændring i deres status i samfundet og vil have konkret indvirkning på fremtidige forbedringer.
<SPEAKER ID="288" NAME="Anneli Jäätteenmäki  " AFFILIATION="ALDE">
skriftlig. - (EN) Lige muligheder til kvinder og mænd er en vigtig del af Københavnskriterierne. Balkanlandene skal yde en stor indsats på dette område. Kandidatlandene skal bestræbe sig på at bringe deres love mod forskelsbehandling og love om ligestilling mellem kønnene på linje med EU-lovgivningen.
<P>
Problemer, der kræver særlig opmærksomhed på Balkan omfatter: forbedret sundhedspleje, forbedret repræsentation af kvinder i regeringen, beskyttelse af kvinder mod vold i hjemmet, bekæmpelse af sexforbrydelser og gennemførelse af stærkere strategier mod forskelsbehandling.
<P>
Disse problemer forekommer bestemt også inden for medlemsstaterne. Vi skal hele tiden efterstræbe mere ligestilling mellem kvinder og mænd.
<P>
Men kandidatlandene skal være særlig opmærksomme på at løse disse problemer, inden de kan tiltræde EU.
<SPEAKER ID="992" NAME="Lívia Járóka  " AFFILIATION="PPE-DE">
skriftlig. - (EN) De problemer med forskelsbehandling, som romanisamfund står overfor, er uløste i hele Europa. I både de nye og gamle medlemsstater og i kandidatlandene er integrationspolitikkerne generelt svage, sporadiske og administreres fra sag til sag. Romanikvinder på Balkan udsættes for forskelsbehandling både på grund af deres køn og på grund af den etniske gruppe, de tilhører. Som følge af deres marginalisering fra det almene samfund udsættes romanikvinder for forskelsbehandling, der påvirker deres adgang til sundhedspleje, kvalitetsuddannelse, boliger og beskæftigelse.
<P>
Det er yderst vigtigt, at kandidatlandene og de potentielle kandidatlande på Balkan forpligter sig til at afskaffe alle former for forskelsbehandling og fordomme mod romanikvinder og til at indføre en effektiv og praktisk strategi mod forskelsbehandling, som skal gennemføres på alle niveauer (nationale og lokale).
<P>
Det er indlysende, at EU's udvidelsesproces med Københavnskriterierne som redskab potentielt kan ændre situationen for romaerne på Balkan væsentligt. Det er derfor afgørende, at Kommissionen indfører et effektivt overvågningssystem med henblik på at måle den reelle indsats, der ydes i forbindelse med mindretals og kvinders rettigheder på Balkan, som så kan påvise fuld overensstemmelse med de politiske kriterier for tiltrædelse.
<SPEAKER ID="991" NAME="Dumitru Oprea  " LANGUAGE="RO">
Betænkningen om kvindernes situation på Balkan omhandler et af de mest aktuelle emner i øjeblikket: kvinders plads i det moderne samfund. Den lader en lang række alarmklokker lyde med hensyn til kvindernes situation på Balkan på et tidspunkt, hvor etableringen af demokratier er undervejs. Denne betænkning er både omfattende og omhandler centrale spørgsmål, der generelt er relevante: kvinder på arbejdsmarkedet, bekæmpelse af stereotyper, kvinders sundhed, kvinders inddragelse i beslutningsprocesserne, vold mod kvinder og menneskehandel. Disse emner er endnu mere relevante i visse lande, som har gennemgået større omvæltninger i de sidste 20 år.
<P>
Det foruroligende er, hvor vanskeligt det er at vurdere den faktiske situation i disse lande. Kvinder forskelsbehandles, uanset om det er bevidst eller ej. Et eksempel på dette er det "uformelle" arbejdsmarked for kvinder. Denne situation betragtes som normen i nogle lande. Et endnu større problem opstår blandt kvinder, der styres eller "driver" mod aktiviteter, der ikke er menneskeværdige, f.eks. prostitution, eller som bliver ofre for menneskehandel. Det er også foruroligende, at så mange kvinder er ofre for vold i hjemmet.
<P>
I en anden henseende skal kvinder inddrages mere i ændringen af holdningerne, så de kan optage den plads i samfundet, som de fortjener.
<SPEAKER ID="289" NAME="Rovana Plumb  " LANGUAGE="RO">
Som medlem af Parlamentet fra et land i umiddelbar nærhed af Vestbalkan glæder jeg mig over det fremskridt, som de kandidatlande eller potentielle kandidatlande, der er nævnt i betænkningen, har opnået. Vi har dog brug for specifikke politiske foranstaltninger for at bekæmpe den sociale og økonomiske forskelsbehandling og usikkerheden i regionen.
<P>
Konflikterne i regionen har ødelagt billedet af kvinderne i den kollektive hukommelse. De har også skabt og styrket stereotyper, som i høj grad har reduceret kvinders rolle i samfundet, hvor de overskygges af magtfulde mænd.
<P>
Bekæmpelsen af disse stereotyper skal tage udgangspunkt i den grundlæggende uddannelse. Uddannelsesmaterialerne i skolerne burde fremme et positivt billede af kvinder, som har samme rettigheder som mænd.
<P>
Det er vores pligt at støtte disse programmer, både politisk og økonomisk. Det betyder, at de resultater, der opnås, skal overvåges nøje under forhandlingsprocessen.
<SPEAKER ID="990" NAME="Daciana Octavia Sârbu  " LANGUAGE="RO">
EU skal nøjere overvåge kvindernes situation på Balkan, især i kandidatlandene.
<P>
Samtidig skal vi opfordre til, at førtiltrædelsesmidler bevilges til at støtte Balkanlandene i deres kamp mod menneskehandel og prostitution, især når det involverer børn, og til at tilbyde sundhedsydelser, som er tilgængelige for alle kvinder, uanset race, religion eller social status. Sidst, men ikke mindst, skal disse midler også bruges til at oprette krisecentre og rådgivningscentre for kvinder, der udsættes for vold i hjemmet.
<P>
Jeg vil også understrege betydningen af, at vi yder støtte til ngo'er, der kæmper for kvinders rettigheder på Balkan, både fra regeringer på Balkan og ngo'erne i EU's medlemsstater.
<P>
Vi bør presse regeringerne på Balkan til omgående at vedtage foranstaltninger til bekæmpelse og forebyggelse af menneskehandel, prostitution, der involverer mindreårige, og børnepornografi, på baggrund af den kendsgerning, at Balkan både er transitregion og oprindelsesregion for menneskehandel.
<P>
Vi må heller ikke glemme behovet for, at de kompetente institutioner på Balkan vedtager foranstaltninger, som har til formål at sikre ligeløn mellem kvinder og mænd og uddanne befolkningen mod stereotyper.
<SPEAKER ID="290" NAME="Dushana Zdravkova  " LANGUAGE="BG">
Den internationale dag for afskaffelse af vold mod kvinder blev afholdt i sidste uge. Kommissionen understregede betydningen af den nådesløse kamp mod dette presserende problem. Parlamentet skal også opfordre kandidatlandene til at iværksætte foranstaltninger for at sikre tilstrækkelig anvendelse og overholdelse af de eksisterende regler. Loven kan ikke være på papir alene og skal derfor også anvendes i virkeligheden, så vi kan forbedre situationen for kvinder, der udsættes for sådanne lidelser hver dag, og som ikke engang er klar over, at det er uacceptabelt. Derfor er jeg enig med ordføreren i, at der skal iværksættes foranstaltninger for at ændre de stereotype holdninger i disse lande.
<P>
Jeg vil gerne gøre opmærksom på et andet grundlæggende punkt i betænkningen. På baggrund af de særlige forhold i regionen og navnlig de militærkonflikter, som hele Europa var vidne til i det forgangne årti, vil jeg gerne understrege, at kvinder og mænd - piger og drenge - oplever krigen forskelligt i konfliktzonerne. Det er sandt, at kvinder og børn ofte er ofre i disse konflikter, men kvinder skal dog have samme muligheder og samme chance for at kæmpe, deltage aktivt i det sociale og politiske liv, lede og stabilisere samfundet.
