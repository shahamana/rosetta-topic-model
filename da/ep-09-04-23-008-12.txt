<CHAPTER ID="008-12">
12. Patientrettigheder i forbindelse med grænseoverskridende sundhedsydelser (
<P>
- Før afstemningen:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Hr. formand! Jeg ønsker ordet for en bemærkning til forretningsordenen på grundlag af artikel 168, stk. 2. Vores gruppe har indgivet et ændringsforslag om ændringen af retsgrundlaget, og en række andre grupper har gjort det samme. Denne ændring medfører, at det nu kun er artikel 95 om det indre marked, og således kun de økonomiske interesser, der udgør retsgrundlaget, og ikke artikel 152 om folkesundhed, hvori der tages udgangspunkt i patienten.
<P>
I princippet anmodede Udvalget om Miljø, Folkesundhed og Fødevaresikkerhed om en udtalelse fra Retsudvalget, men der blev udelukkende anmodet om denne udtalelse på grundlag af Kommissionens oprindelige forslag. Det fremgår nu tydeligt af Bowis-betænkningen, at der er blevet lavet en ændring, hvorefter patientrettighederne ligeledes nævnes i denne betænkning, og retsgrundlaget er derfor også blevet ændret. Disse ændringsforslag er imidlertid blevet afvist, og den grundlæggende ændring, som Parlamentet ønsker, nemlig at ændre fokus fra en udelukkende markedsorienteret tilgang til en tilgang, hvor der også fokuseres på patientrettighederne, er i fare. Jeg anmoder om, at betænkningen henvises til fornyet behandling i Udvalget om Miljø, Folkesundhed og Fødevaresikkerhed.
<SPEAKER ID="174" NAME="Formanden">
Vi vil nu stemme om ændringsforslag 158, der er et forslag om forkastelse, og når vi har resultatet heraf, vil jeg besvare Deres anmodning.
<P>
For så vidt angår ændringsforslagene vedrørende retsgrundlaget foreslår jeg, at formandskabet træffer afgørelse om, hvorvidt disse ændringsforslag, dvs. ændringsforslag 159, 119, 116 og 125, kan behandles, men at denne beslutning naturligvis skal afhænge af direktivets endelige udformning, der vil blive ændret i løbet af afstemningen.
<P>
Jeg foreslår derfor, at vi tager afstemningen om behandlingen af disse ændringsforslag til sidst, da formandskabet på dette tidspunkt vil være i besiddelse af de oplysninger, der er nødvendige for at kunne beslutte, om ændringsforslagene kan behandles eller ej. Ellers ville vi skulle træffe beslutningen nu uden at have tilstrækkelige oplysninger.
<P>
Hvis ordførerne er enige, vil afstemningen om disse ændringsforslag derfor finde sted til sidst.
<SPEAKER ID="175" NAME="Philip Bushill-Matthews">
ordfører. - (EN) Hr. formand! Jeg tilslutter mig Deres forslag, men af klarhedshensyn bedes De nævne de ændringsforslag, der er omfattet af retsgrundlaget - 159, 119 osv. "Osv." bør ligeledes omfatte betragtningen, altså ændringsforslag 126.
<SPEAKER ID="176" NAME="Formanden">
Vi vil derfor stemme om 80 ændringsforslag fra det relevante udvalg, og vi er klar over, at Philip Bushill-Matthews ønsker at fremsætte et mundtligt ændringsforslag til ændringsforslag 100.
<P>
- Før afstemningen om ændringsforslag 100:
<SPEAKER ID="177" NAME="Philip Bushill-Matthews">
ordfører. - (EN) Hr. formand! Jeg undskylder over for de øvrige medlemmer, at jeg stiller dette ændringsforslag så sent, men begrundelsen for forslaget er simpelthen ønsket om en præcisering.
<P>
Ændringsforslag 100 vedrører medlemsstaternes ansvar for udveksling af oplysninger om resultaterne af disciplinær- og straffesager mod sundhedsprofessionelle. Dette er absolut relevant, men jeg er i sidste øjeblik blevet gjort opmærksom på, at dette kan fortolkes, som at medlemsstaterne f.eks. vil være forpligtet til at udveksle oplysninger om sundhedsprofessionelles eventuelle overtrædelse af færdselsloven. Dette er tydeligvis ikke formålet med ændringsforslaget, så af hensyn til præciseringen foreslår jeg følgende ordlyd: "Medlemsstaterne udveksler straks og proaktivt oplysninger om resultaterne af disciplinær- og straffesager mod sundhedsprofessionelle, når sådanne sager indvirker på deres registrering og deres ret til at levere ydelser". Ændringsforslaget drejer sig således udelukkende om en præcisering.
<SPEAKER ID="178" NAME="Formanden">
Indtil videre har vi i forbindelse med afstemningen om denne betænkning stemt om en række ændringsforslag, der vedrører artikel 15, 16 og 17. De vedtagne ændringsforslag, der omhandler disse artikler, er ændringsforslag 102, 103, 104, 105, 106, 107, 108, 109, 110 og 135.
<P>
I løbet af disse forhandlinger har kommissær Androulla Vassiliou tilkendegivet, at hun vil være indstillet på at revidere retsgrundlaget, hvis hun mente, at der var grund til dette, hvilket ville afhænge af ændringsforslagene til direktivet. For at sikre at den endelige tekst, Parlamentet vedtager, er i overensstemmelse med retsgrundlaget, skal vi beslutte, om ændringsforslag 159, 119, 116, 125 og 126, kan behandles.
<P>
Hvis vi tager højde for det, som kommissæren har sagt, og det forhold, at det relevante udvalg stemte om disse ændringsforslag, at det relevante udvalg og udvalgets formand følgelig mente, at de kunne behandles, og at han tillod, at de blev sat under afstemning, bemærker jeg, at direktivet har ændret retning, også i lyset af alt det, som vi har stemt om i dag i forbindelse med artikel 15, 16 og 17.
<P>
På denne baggrund mener formandskabet, at ændringsforslagene kan behandles, og vi går nu over til afstemningen om disse ændringsforslag.
<SPEAKER ID="179" NAME="Philip Bushill-Matthews">
ordfører. - (EN) Hr. formand! Jeg accepterer Deres afgørelse, da det er Deres ret at træffe en sådan, men med den ene bemærkning, at Kartika Tamara Liotard tidligere sagde, at det var nødvendigt med et dobbelt retsgrundlag, da det, hvis retsgrundlaget kun omhandlede det indre marked, ellers ville betyde, at vi kun ville stemme om økonomiske forhold uden at forsøge at åbne forhandlingerne igen. Jeg vil blot rette Kartika Tamara Liotard og sige, at det ene retsgrundlag, der er på nuværende tidspunkt, ikke blot er økonomisk, men at det vedrører valgfrihed med hensyn til patientrettigheder. Vores gruppe vil derfor stemme imod et dobbelt retsgrundlag, både for så vidt angår disse oprindelige ændringsforslag og så afgjort for så vidt angår betragtningen. Jeg opfordrer de øvrige medlemmer til at sætte patienterne i første række.
<SPEAKER ID="180" NAME="Edward McMillan-Scott" AFFILIATION="PPE-DE">
(EN) Hr. formand! Jeg skal gøre det kort. Jeg forsøger at være hjælpsom, men jeg er ved at være sulten. Disse afstemninger er vigtige, og det er en meget omfattende dagsorden, og jeg sympatiserer med Dem i enhver henseende.
<P>
Jeg har lige været nede i presserummet og har bemærket, at otte journalister faktisk lytter til afstemningen - andre følger den måske på skærmen, hvor hver enkelt afstemning transmitteres. Jeg mener derfor ikke, at det er nødvendigt at oplæse resultatet af hver enkelt afstemning.
<P>
(Bifald)
<SPEAKER ID="181" NAME="Formanden">
Indtil videre har vi tilpasset os talerne. Fra nu af vil vi skride hurtigere frem til alles tilfredshed.
<P>
- Efter afstemningen:
<SPEAKER ID="182" NAME="Philip Bushill-Matthews">
ordfører. - (EN) Hr. formand! Jeg går ud fra, at det seneste indlæg, som var velment, var årsagen til, at De undlod at følge Deres sædvanlige praksis med at takke ordføreren. Jeg er overbevist om, at De ønsker at takke ham, især fordi han ikke er til stede.
<SPEAKER ID="183" NAME="Formanden">
Tidspunktet er absolut passende til at takke ordføreren, John Bowis, for hans arbejde og ønske ham god og hurtig bedring.
