<CHAPTER ID="004-09">
9. Statusrapport 2007 for Den Tidligere Jugoslaviske Republik Makedonien (
<P>
Før afstemningen
<SPEAKER ID="094" NAME="Erik Meijer">
ordfører. - (EN) Hr. formand! Det mundtlige ændringsforslag fra hr. Landsbergis tvinger mig til at forklare den komplicerede situation vedrørende et navn.
<P>
"FYROM" har aldrig været navnet på et land, men kan kun være en forkortelse af "Den Tidligere Jugoslaviske Republik Makedonien". I min tidligere betænkning, som blev godkendt på Parlamentets plenarmøde den 12. juli 2007, blev det besluttet, at benyttelsen af denne forkortelse som navn ikke skulle indføres, men at man udelukkende skulle benytte disse fem ord.
<P>
Konklusionen blev, at alle andre betegnelser skulle erstattes i ændringsforslagene med "Den Tidligere Jugoslaviske Republik Makedonien".
<P>
Jeg foreslår at opretholde denne linje. Det mundtlige ændringsforslag, som blev foreslået af hr. Landsbergis, er ikke i overensstemmelse med denne beslutning. Jeg forventer, at en aftale med Grækenland i løbet af 2008 vil opklare de forskellige synspunkter på denne stats navne, og at betegnelsen FYROM da vil blive glemt for altid.
<SPEAKER ID="095" NAME="Vytautas Landsbergis" AFFILIATION="PPE-DE">
(EN) Hr. formand! Vi er i en vanskelig situation med hensyn til en af vores naboer, når en normalt eksisterende republik på det europæiske kontinent officielt betegnes som ikkeeksisterende - bare som den "tidligere" republik af M. - i henhold til FN's beslutning.
<P>
Før Washington følger i New Yorks fodspor og kræver, at Georgien i Kaukasus kaldes for "den tidligere sovjetiske republik Georgien", kan vi udtrykke vores utilfredshed med sådanne skikke og arbejde for at finde en løsning for "M". Det er mit foreløbige forslag - ikke at erstatte navnet på en "tidligere", men at rette op på situationen vedrørende teksten i vores betænkning ved at indsætte en supplerende forklaring: "landet ved navn FYROM".
<P>
Hav venligst en lille smule humor og støtte. Vi bør hjælpe både Grækenland og "M".
<P>
(Parlamentet forkastede det mundtlige ændringsforslag)
