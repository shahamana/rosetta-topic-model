<CHAPTER ID="003">
Meddelelser fra formanden: se protokollen
<SPEAKER ID="007" NAME="Formanden">
Jeg vil gerne meddele medlemmerne, at der i løbet af denne mødeperiode vil være nogle ekstra teknikere til stede, som bruger et særligt udstyr. De vil optage forhandlingerne og afstemningerne, så der kan laves en 360 graders panoramavisning af Parlamentets arbejde.
<P>
Filmen vil blive vist som led i den permanente udstilling af Parlamentets arbejde i en interaktiv model af Parlamentet i det nye Besøgscenter i Bruxelles. Jeg er blevet lovet, at teknikerne vil være yderst diskrete og ikke afbryde vores arbejde. Tak for Deres forståelse.
