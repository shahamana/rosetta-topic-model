<CHAPTER ID="007-05">
5. Situationen i Georgien (afstemning) 
<P>
Før afstemningen om punkt 19
<SPEAKER ID="072" NAME="Elmar Brok">
for PPE-DE-Gruppen. - (DE) Hr. formand! Ved formuleringen af beslutningen har vi taget den gamle tekst, der i sin formulering ikke helt afspejler, at Det Europæiske Råd siden har holdt møde. Derfor vil jeg foreslå Dem, at det nu i den anden del af teksten hedder: "and therefore welcomes the decision of the European Council to deploy". Hidtil har der i vores tekst stået, at vi beder Rådet om at gøre det. Det har Rådet i mellemtiden allerede gjort. Derfor bør vi tilpasse formuleringen tilsvarende.
<P>
(Parlamentet vedtog det mundtlige ændringsforslag)
<P>
Før afstemningen om beslutningen
<SPEAKER ID="074" NAME="Martin Schulz">
for PSE-Gruppen. - (DE) Hr. formand! Min gruppe har i går haft en meget intensiv drøftelse af denne kompromisbeslutning. Den afviger på væsentlige punkter fra teksten i det forslag, som vi fra Den Socialdemokratiske Gruppe oprindeligt stillede. Hermed vil jeg på ingen måde sætte spørgsmålstegn ved forhandlingerne og beklikke det positive forhandlingsresultat, som vores forhandlere med kompromisbeslutningen har opnået med andre grupper, men der er et element, som vi ikke har kunnet gennemføre her, og som spiller en særlig rolle for vores beslutning.
<P>
Selv om dette element, som jeg straks skal oplyse om, ikke længere er indeholdt i teksten, har vores gruppe besluttet sig for at stemme for kompromisbeslutningen, fordi vi tror, at et fælles signal fra Europa-Parlamentet er vigtigt. Alligevel vil jeg her gerne understrege, at vi gerne havde set, at præsident Saakasvilis aggressive holdning var blevet tøjlet, og at man også i starten af konflikten havde udvist en fast holdning over for en helt upassende ...
<P>
(Protestråb fra højre og bifaldsytringer fra venstre)
<P>
Vi havde gerne set, at det, der skete i begyndelsen, var indeholdt i denne beslutning. Alene for at gøre det klart, at de, der nu råber op her, også er dem, der ønsker at skærpe konflikterne og ikke dæmpe dem.
<P>
(Bifald fra venstre og protestråb fra højre)
<SPEAKER ID="075" NAME="Formanden">
Jeg er sikker på, at De forstår, at jeg på dette tidspunkt i afstemningen ikke har til hensigt at åbne en ny forhandling. Den Socialdemokratiske Gruppe fandt det hensigtsmæssigt at uddybe sin endelige stemme med den bemærkning, og jeg tror, at alle forstod, hvad det handlede om. Der er ingen grund til at åbne en ny forhandling. Vi går derfor over til afstemningen om det fælles beslutningsforslag.
