<CHAPTER ID="007-15">
15. Sammen om sundhed: en strategi for EU 2008-2013 (
<P>
- Før afstemningen:
<SPEAKER ID="123" NAME="Alojz Peterle">
ordfører. - (EN) Hr. formand! Jeg vil gerne oplyse, hvorfor jeg som ordfører har sat syv minusser ud for Den Socialdemokratiske Gruppes ændringsforslag. Det drejer sig om min troværdighed, da seks af disse syv ændringsforslag blev forkastet i ENVI-udvalget for tre uger siden. Der var ingen stemmer imod, og jeg kan ikke se nogen nye grunde til, at jeg skulle ændre min mening om dem.
<P>
Den anden grund er, at vi vedtog en beslutning om sikkerhed på arbejdspladsen i januar, og jeg mener, at dette emne allerede er godt dækket ind i den. Jeg har ingen problemer med indholdet, men jeg mener ikke, der er behov for at gentage dele af den i andre beslutninger. Under alle omstændigheder vil jeg gerne sammen med skyggeordførerne stille følgende mundtlige ændringsforslag for at give teksten en ordentlig struktur. Ændringsforslag 1, 3 og 4 skal flyttes til efter punkt 32, ændringsforslag 5 til efter betragtning M og ændringsforslag 6 til efter betragtning Q. Det handler blot om at flytte dem.
<SPEAKER ID="124" NAME="Formanden">
For at opsummere situationen stiller ordføreren altså ikke noget ændringsforslag til teksten. Han ønsker blot at sikre sig, at tjenesterne efter afstemningen opstiller den endelige tekst på den måde, han netop har foreslået.
