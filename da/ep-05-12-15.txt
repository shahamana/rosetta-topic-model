<CHAPTER ID="1">
<SPEAKER ID="1" LANGUAGE="" NAME="" AFFILIATION="Formand">
<SPEAKER ID="2" LANGUAGE="" NAME="" AFFILIATION="(Mødet åbnet kl. 10.05)">
<SPEAKER ID="3" LANGUAGE="" NAME="Formanden." AFFILIATION="">
<P>
   - Skriftlig erklæring nr. 52/2005 af David Martin, Neil Parish, Peter Skinner, Terence Wynn og Robert Evans om produktion af bjørnegalde i Kina er blevet underskrevet af et flertal af Parlamentets medlemmer. I henhold til forretningsordenens artikel 116, stk. 4, vil den blive fremsendt til de heri nævnte institutioner og med angivelse af underskrivernes navne blive offentliggjort i de vedtagne tekster for mødet den 17. januar 2006.
<SPEAKER ID="4" LANGUAGE="EN" NAME="Neil Parish (PPE-DE )." AFFILIATION="(Bifald)">
<P>
   - Hr. formand, jeg rejser mig på vegne af alle forslagsstillerne for at takke alle de parlamentsmedlemmer, der har underskrevet denne erklæring. Erklæringen blev støttet på tværs af medlemsstaterne og det politiske spektrum, og den vil nu blive forelagt Kommissionen og Rådet. Jeg tror, at den kinesiske regering rent faktisk vil tage denne til efterretning, idet jeg mener, at der må sættes en stopper for produktionen af bjørnegalde. Jeg takker alle for deres støtte og håber, at erklæringen vil blive fremført med stor kraft.
<P>
Afslutningsvis ønsker jeg alle en glædelig jul.
<SPEAKER ID="5" LANGUAGE="FR" NAME="Bruno Gollnisch (NI )." AFFILIATION="">
<P>
   - Hr. formand, jeg beder om ordet, jf. artikel 145 om personlige bemærkninger, ifølge hvilken jeg har mulighed for at tage ordet i op til tre minutter. Jeg vil dog ikke bruge hele min taletid.
<P>
Hr. formand, vi har først nu fået adgang til det fuldstændige referat fra mødet i tirsdags, og jeg har således erfaret, at der er blevet fremsat en personlig anklage mod mig fra en mand, som jeg indtil da troede varetog mødeformandskabet på en høflig og upartisk måde. Jeg taler om næstformanden under det pågældende møde, der mente, har var i sin gode ret til at afbryde mig og tage stilling til indholdet i den sag, der verserer mellem mig og den franske regering, idet han i øvrigt henviste til en historisk kendsgerning - tragedien i Struthof-lejren - på en måde, der viser, at han er dybt uvidende om denne tragedies årsager og konsekvenser såvel som historikernes seneste arbejder om dette emne.
<P>
Denne mødeformand mente desuden, at han var i sin gode ret til at fremsætte en bemærkning efter en af mine kollegers indlæg, selv om det ikke indeholdt en personlig anklage eller fornærmende udtalelser. Jeg har stor erfaring inden for det parlamentariske liv, men jeg har aldrig set en mødeformand opføre sig med så stor arrogance, som hr. McMillan Scott, og jeg finder det dybt beklageligt. 
<SPEAKER ID="6" LANGUAGE="EN" NAME="Edward McMillan-Scott (PPE-DE )." AFFILIATION="(Bifald)">
<P>
   - Hr. formand, jeg havde ganske rigtigt forsædet, da hr. Gollnisch afgav en stemmeforklaring. Han fik fuld taletid, jeg fratog ham ikke ordet, og jeg kommenterede ikke det spørgsmål, han havde rejst, ud fra et personligt synspunkt. Jeg foreslår, at Parlamentet læser mine udtalelser, idet jeg tror, at de vil være enige med mig og ikke med hr. Gollnisch.
<SPEAKER ID="7" LANGUAGE="" NAME="Formanden." AFFILIATION="(Resultater og andre oplysninger vedrørende afstemningen: se protokollen)">
<P>
   - Vi går nu over til afstemning.
<SPEAKER ID="8" LANGUAGE="" NAME="" AFFILIATION="Før afstemningen">
<SPEAKER ID="9" LANGUAGE="IT" NAME="Giovanni Pittella (PSE )," AFFILIATION="(Bifald)">
<P>
   Hr. formand, kære kolleger, sådan som det er skik og brug ved afstemningens begyndelse, præsenterer den generelle ordfører nogle tekniske tilpasninger. Jeg ønsker ikke at bryde denne tradition i år, så tillad mig at gøre rede for nogle af disse tekniske tilpasninger.
<P>
Først vil jeg dog gerne give udtryk for min tak, for det har været et vanskeligt, men samtidig også meget tilfredsstillende stykke arbejde. Derfor vil jeg gerne benytte lejligheden til at rette en varm tak til alle mine kolleger i Budgetudvalget, til udvalgsformanden, hr. Lewandowski, til de politiske gruppers koordinatorer og personale og til sekretariatet og alle dets medlemmer, først og fremmest administratoren, der sikrede mig konstant, loyal og kompetent bistand fra Richard Wester, en bistand, som fint supplerede den omhyggelige assistance fra min assistent Annalisa Gliubizzi.
<P>
Jeg vil også gerne rette en tak til Dem alle sammen, ikke mindst hr. Borrell Fontelles - som opmærksomt har fulgt alle procedurens faser - samt naturligvis alle parlamentsmedlemmerne, der har givet deres bidrag i form af idéer og forslag. Jeg håber, at de med afstemningen i dag også vil vise mig tillid og bidrage til, at vi får et godt resultat.
<P>
Mine damer og herrer, dette er virkelig et godt resultat og et signal om, at tendensen er ved at blive vendt. Det er alle institutionernes fortjeneste, men det er navnlig - og det siger jeg ikke uden en vis stolthed - Europa-Parlamentets fortjeneste. Jeg håber, at dette resultat vil åbne øjnene hos dem, der endnu ikke vil forstå, hvor store omkostningerne ved ikke have Europa ville være.
<P>
De tekniske tilpasninger, der skal foretages, er følgende. For det første skal vi efter godkendelsen eller den snarlige vedtagelse af en række retsgrundlag frigøre de bevillinger, der er opført i reserven for en række budgetposters vedkommende. Jeg vil understrege, at dette kun er teknisk muligt for de budgetposter, hvor Parlamentet allerede havde stillet et ændringsforslag. I de tilfælde, hvor denne betingelse ikke er opfyldt, opfordrer vi Kommissionen til at stille et overførselsforslag snarest muligt. De pågældende budgetposter er 02 01 04 04; 04 01 04 05; 04 05 01; 04 05 02; 04 05 03; 09 03 01; 11 07 01; 24 02 02.
<P>
For det andet vedtages den del af ændringsforslag 209, som vedrører budgetpost 19 08 02 01 - Meda-programmet - med et beløb på 25.056.550 euro. Dette ændringsforslag er dækket af afstemningen om blok 1.
<P>
Hr. formand, kære kolleger, efter disse tekniske ændringer foreslår jeg, at vi går over til afstemning, og jeg vil også benytte lejligheden til at ønske Dem alle en rigtig glædelig jul.
<SPEAKER ID="10" LANGUAGE="LV" NAME="Valdis Dombrovskis (PPE-DE )," AFFILIATION="">
<P>
   Hr. formand, mine damer og herrer, indledningsvis ønsker jeg blot at tilslutte mig hr. Pittalla og takke alle de personer, der har været involveret i udarbejdelsen af budgettet for 2006, og bemærke, at jeg er enig med hr. Pittalla i, at der er opnået et godt resultat, og at budgettet for 2006 tilgodeser EU's interesser. Jeg har også en teknisk tilpasning, der vedrører ændringsforslag 193 til Domstolens kapitel 11. Af tekniske årsager er anmærkningerne ikke medtaget i ændringsforslaget, men disse anmærkninger har følgende ordlyd: "Der er anvendt en fast nedskæring på 3,6 % på bevillingerne i dette kapitel. Stillingsfortegnelsen: Der oprettes 5 nye stillinger (4 B*3 og 1 C*1) til informationsteknologi og 16 stillinger med henblik på Rumæniens og Bulgariens tiltrædelse (10 A*7, 2 B*3 og 4 C*1)". 
<SPEAKER ID="11" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="12" LANGUAGE="IT" NAME="Giovanni Pittella (PSE )," AFFILIATION="(Parlamentet vedtog det mundtlige ændringsforslag)">
<P>
   Hr. formand, kære kolleger, jeg vil blot sige, at hvis dette ændringsforslag bliver forkastet, overskrider vi det loft, som vi aftalte med Rådet, og det betyder, at vi får nogle problemer med proceduren. Jeg stoler således på parlamentsmedlemmernes ansvarsfølelse. 
<SPEAKER ID="13" LANGUAGE="" NAME="Formanden." AFFILIATION="(Protest)">
<P>
   - Hermed afsluttes afstemningen. Normalt ville Parlamentet og Rådet nu indgå udtrykkelig aftale om budgetgodkendelsesproceduren og den maksimale forhøjelsessats. Ministeren er imidlertid ikke ankommet endnu. Vi fortsætter derfor afstemningen om andre spørgsmål og vender tilbage hertil på et senere tidspunkt.
<P>
De bedes udvise høflighed over for det britiske formandskab. Vi fortsætter afstemningen, indtil ministeren ankommer. 
<SPEAKER ID="14" LANGUAGE="" NAME="" AFFILIATION="Vedrørende punkt 6">
<SPEAKER ID="15" LANGUAGE="IT" NAME="Giovanni Pittella (PSE )," AFFILIATION="">
<P>
   Hr. formand, kære kolleger, der er virkelig tale om en meget lille justering, som udelukkende sker for bedre at præcisere, at ændringsskrivelsen er i tråd med nr. 2, dvs. med aftalen mellem Parlamentet og Rådet, men der er faktisk kun tale om en formtilpasning, som ikke har den mindste indflydelse på indholdet. 
<SPEAKER ID="16" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="17" LANGUAGE="ES" NAME="" AFFILIATION="(Efter afstemningen)">
<P>
- Hr. formand, jeg erkender, at vi nogle gange begår fejl som følge af den hurtige afvikling af afstemningen. Vi mener, at det er en fejl, når der ikke spørges om hverken/eller, idet der er tale om en politisk stillingtagen, der bør registreres. Et simpelt ja eller nej afspejler naturligvis afstemningsresultatet, men det afspejler ikke det særlige resultatet af visse afstemninger, hvilket er tilfældet i denne sag, hvor vi har ønsket at udtrykke forskellige hverken/eller. 
<SPEAKER ID="18" LANGUAGE="" NAME="Formanden." AFFILIATION="(Bifald)">
<P>
   - Vi fortsætter afstemningen og går videre med Schwab-betænkningen. Jeg beder imidlertid en af sekretariatets ansatte om at finde ud af, hvor Rådet er.
<SPEAKER ID="19" LANGUAGE="" NAME="" AFFILIATION="Før afstemningen">
<SPEAKER ID="20" LANGUAGE="EN" NAME="Timothy Kirkhope (PPE-DE )." AFFILIATION="(Bifald)">
<P>
   - Hr. formand, jeg tager ordet under henvisning til forretningsordenens artikel 145 med henblik på at fremsætte en kort personlig bemærkning til formandskabets udtalelser under forhandlingen i går, som jeg fandt lidet formålstjenlige og meget negative.
<P>
Selv om jeg ikke er medlem af det britiske regeringsparti, synes jeg, at det er uværdigt, at Rådet ikke er til stede denne formiddag. Jeg og mine venner og kolleger fra Storbritannien ønsker ikke, at denne form for uhøflighed bliver opfattet som værende normal, i hvert fald ikke i Parlamentet.
<SPEAKER ID="21" LANGUAGE="" NAME="Formanden." AFFILIATION="(Munterhed)">
<P>
   - Lad os sige, at der her er tale om et temmelig avanceret anvendelse af forretningsordenens artikel 145.
<SPEAKER ID="22" LANGUAGE="EN" NAME="Michael Cashman (PSE )." AFFILIATION="(Blandede reaktioner)">
<P>
   - Hr. formand, hvis vi ikke kan lytte til hinanden med respekt, er der næppe nogen grund til at være her.
<P>
Jeg tager ordet under henvisning til forretningsordenens artikel 145. Jeg vil gerne underrette Parlamentet om, at Rådet har forladt bygningen for over en time siden. Trafikken omkring Strasbourg er meget tung, og det er ikke regeringens hensigt at fornærme Parlamentet eller dets medlemmer. Jeg har fået at vide, at regeringsrepræsentanten kommer om fem minutter. Jeg beder om Parlamentets overbærenhed.
<SPEAKER ID="23" LANGUAGE="EN" NAME="Ivan Lewis," AFFILIATION="(Bifald)">
<P>
   Hr. formand, jeg vil gerne indledningsvis undskylde over for Parlamentet, at jeg ankommer så sent på formiddagen. Dette skyldes ganske enkelt, at jeg var blevet fejlagtigt underrettet om tidsplanen. Derfor troede jeg, at jeg ankom til tiden, og jeg beder derfor ærligt og oprigtigt parlamentsmedlemmerne om at undskylde denne misforståelse. Havde jeg haft kendskab til den rigtige tidsplan, ville jeg have udvist almindelig høflighed over for Parlamentet ved at sørge for at ankomme til tiden Jeg undskylder derfor denne misforståelse.
<P>
Jeg konstaterer med tilfredshed, at den aftale, som vores to institutioner nåede frem til efter forhandlingerne på samrådsmødet den 24. november 2005 og trepartsmødet den 30. november 2005, er blevet integreret i budgettet for 2006. Jeg vil ved denne lejlighed gerne henvise til, at der endnu eksisterer visse små uoverensstemmelser vedrørende klassifikationen af udgifterne, og at Rådet i den henseende forbeholder sig sine rettigheder fuldt ud.
<P>
Imidlertid kan jeg med glæde oplyse, at Rådet kan godkende den maksimale forhøjelsessats, der er resultatet af andenbehandlingen i Parlamentet. Jeg vil ved denne lejlighed takke formanden for Budgetudvalget, hr. Lewandowski, de to ordførere, hr. Pittella og hr. Dombrovskis, og kommissær Grybauskaitė for deres konstruktive samarbejde omkring budgetudarbejdelsen.
<P>
Lad os håbe, at dette er et godt tegn for de vanskelige forhandlinger, der netop nu er i gang vedrørende de finansielle overslag. Det vil være godt for EU og for dens forhold til sine borgere
<P>
Jeg vil gerne takke Dem for samarbejdet i forbindelse med udarbejdelsen af budgettet for 2006.
<P>
Jeg underskylder på ny den misforståelse, der var skyld i, at jeg ankom for sent denne formiddag.
<SPEAKER ID="24" LANGUAGE="" NAME="Formanden." AFFILIATION="(Efter at have bedt Rådets formand, Ivan Lewis, Kommissionens repræsentant, Dalia Grybauskaitė, Budgetudvalgets formand, Janusz Lewandowski, og ordførerne, Giovanni Pittella og Valdis Dombrovskis, om at følge med underskrev Parlamentets formand og Rådets formand fleksibilitetsinstrumentet og budgettet)">
<P>
   - Jeg takker Rådets formandskab for denne erklæring. Inden underskrivelsen af budgettet ønsker jeg at understrege, at forpligtelsesbevillingerne i budgettet for 2006, som vi netop har godkendt, udgør 1,09 % af det samlede bruttonationalprodukt i de 25 lande i EU.
<P>
Om et par timer skal vi i Bruxelles gennemgå de finansielle overslag for 2007-2013, hvor den foreslåede, gennemsnitlige procentsats udgør 1,03 % for 27 EU-lande.
<SPEAKER ID="25" LANGUAGE="" NAME="" AFFILIATION="Næstformand">
<SPEAKER ID="26" LANGUAGE="" NAME="" AFFILIATION="Efter afstemningen">
<SPEAKER ID="27" LANGUAGE="EN" NAME="Robert Evans (PSE )," AFFILIATION="(Bifald)">
<P>
   Hr. formand, jeg vil gerne takke mine kolleger for den varme støtte til min betænkning, der repræsenterer et stort skridt fremad med hensyn til handicappedes og bevægelseshæmmede passagerers rettigheder. Stemmetilslutningen var meget stor. Det var interessant at se, at seks personer besluttede sig for at forkaste forslaget, men at teknologiens vidundere bevirkede, at vi kunne navngive og bebrejde disse. 
<P>
Jeg er sikker på, at Parlamentet vil glæde sig over, at afstemningsresultatet bevirker, at der kan opnås enighed ved førstebehandlingen. Alle 25 regeringer og Kommissionen har angivet, at de vil acceptere alle de ændringsforslag, som Parlamentet har vedtaget. Jeg takker mine kolleger og ønsker i denne forbindelse at bemærke, at der også vil være glæde over, at dette vigtige resultat er blevet skabt under britisk formandskab.
<SPEAKER ID="28" LANGUAGE="" NAME="" AFFILIATION="Før afstemningen">
<SPEAKER ID="29" LANGUAGE="FR" NAME="Bernard Lehideux (ALDE )," AFFILIATION="">
<P>
   Hr. formand, mine damer og herrer, jeg ønsker at bekræfte tilbagetagelsen af ændringsforslag 9 om forhøjelse af det afsatte beløb fra 40 millioner euro til 80 millioner euro. Jeg ønsker ikke blot at bekræfte tilbagetagelsen, jeg ønsker også at påtage mig ansvaret herfor.
<P>
Udviklingsudvalget vedtog dette ændringsforslag enstemmigt, og jeg takker varmt udvalgets medlemmer for deres klarsyn og støtte. Men Rådet har nægtet at gøre den mindste gestus til fordel for AVS-landene, og det til trods for det britiske formandskabs holdning og positive indsats, som jeg kan bevidne. Kommissionen har på sin side ikke villet gøre nogen form for indrømmelser. Systemet, som er blokeret på grund af budgetforhandlingerne i Parlamentet, har gjort resten og givet det dødsstødet. Det er af hensyn til tidsplanen, hr. formand, tvingende nødvendigt at denne forordning vedtages under førstebehandlingen. Vi har følgelig besluttet at leve op til vores ansvar og tage ændringsforslag 9 med kravet om 80 millioner euro tilbage.
<P>
Mine damer og herrer, jeg er af de grunde, jeg netop har nævnt, nødsaget til at bede Dem stemme for denne betænkning og således opretholde en konsekvent linje i forhold til budgetafstemningen. Men for at tilkendegive over for AVS-landene, at vi er nogen, der ikke glemmer dem, ønsker jeg at min navn fjernes fra denne tekst, og jeg opfordrer mine kolleger i Udviklingsudvalget - og kun dem - til at stemme imod som en sidste symbolsk handling.
<SPEAKER ID="30" LANGUAGE="" NAME="" AFFILIATION="Før afstemningen">
<SPEAKER ID="31" LANGUAGE="FR" NAME="Catherine Trautmann (PSE )." AFFILIATION="">
<P>
   - Hr. formand, jeg vil blot anmode om en rent formel rettelse i punkt 6 i kompromisbeslutningsforslaget, som går ud på igen at indføje sidste del af sætningen i sidste del begyndende med "for at drøfte" i slutningen af første del, dvs. før "på det forestående møde i associeringsrådet" og således retablere den tekst, som vi nåede til enighed om.
<P>
Jeg henstiller desuden, at de punkter, hvor der udelukkende henvises til "topmødet" tilføjes WSIS i parentes for at sikre konsekvens i forhold til den øvrige del af beslutningen og forhindre misforståelser, hvis enkelte afsnit af teksten citeres separat.
<P>
Jeg vil derudover takke de medlemmer af de forskellige grupper, som har været indforstået med at udvide denne beslutning til også at omfatte topmødets konklusioner. Jeg skal påpege, hvor vigtig denne beslutning er efter Sakharov-prisens overrækkelse og efter påmindelsen af Parlamentet i går om, at grundlæggende rettigheder såsom ytringsfriheden og pressefriheden bør indgå som en del af vores aktiviteter, især i forbindelser med aftaler med partnerskabslande.
<SPEAKER ID="32" LANGUAGE="" NAME="" AFFILIATION="Før afstemningen">
<SPEAKER ID="33" LANGUAGE="SK" NAME="Miloš Koterec (PSE )," AFFILIATION="ordfører">
<P>
   .Forud for afstemningen ønsker jeg at stille to mere eller mindre tekniske ændringsforslag. I punkt 3 i min betænkning i sætningen "i alle tre regionskategorier, der er fastsat i traktatens artikel 87, stk. 3, litra a)", sidste halvdel af første linje og først i anden linje, ønsker jeg at slette ordet "tre", således at ordlyden er "i alle regionskategorier, der er fastsat i traktatens artikel 87, stk. 3, litra a)".
<P>
Jeg ønsker også at stille et yderligere ændringsforslag til punktet eller til ændringsforslag 31, der i alt væsentligt også er af teknisk karakter, men jeg vil sandsynligvis gøre dette, når vi stemmer om dette punkt. 
<SPEAKER ID="34" LANGUAGE="" NAME="" AFFILIATION="(Parlamentet godkendte de tekniske ændringsforslag)">
<SPEAKER ID="35" LANGUAGE="SK" NAME="Miloš Koterec (PSE )," AFFILIATION="">
<P>
   I sidste linje eller i sidste sætning i dette punkt ønsker jeg at ændre udtrykket "for voldsom" ("príliš brutálne" på slovakisk) til "betydelig" ("veľmi významné"). 
<P>
 Formålet er således at ændre ordlyden fra "for voldsom" til "betydelig".
<SPEAKER ID="36" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="37" LANGUAGE="" NAME="" AFFILIATION="Før afstemningen om ændringsforslag 9">
<SPEAKER ID="38" LANGUAGE="EN" NAME="Sarah Ludford (ALDE )." AFFILIATION="">
<P>
   - Hr. formand, ALDE-Gruppen vil gerne stille et mundtligt ændringsforslag til ændringsforslag 9, således at det affattes som følger: "der henviser til, at international terrorisme udgør en af de største trusler mod samfundslivet i EU og mod de tilhørende værdier," Hvis dette mundtlige ændringsforslag godkendes, kan vi støtte ændringsforslag 9.
<SPEAKER ID="39" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="40" LANGUAGE="EN" NAME="Sarah Ludford (ALDE )." AFFILIATION="">
<P>
   - Hr. formand, jeg vil gerne stille et mundtligt ændringsforslag om at slette ordet "NATO", som jeg egentlig troede, vi havde slettet under forhandlingerne. Der er sket en misforståelse. Det bør ikke stå i teksten. Derfor foreslår jeg, at vi ikke stemmer om de enkelte dele, idet teksten affattes som følger: "herunder faciliteter hørende til militærbaser som f.eks. ...". Hvis vi derfor kan slette ordet "NATO", kunne vi stemme for betragtningen som helhed uden delt afstemning. 
<SPEAKER ID="41" LANGUAGE="" NAME="" AFFILIATION="(Parlamentet forkastede det mundtlige ændringsforslag)">
<SPEAKER ID="42" LANGUAGE="EN" NAME="Robert Evans (PSE )." AFFILIATION="(Munterhed og bifald)">
<P>
   - Hr. formand, jeg vil blot komme med en sproglig præcisering, som vil interessere mine kolleger.
<P>
Ordet "transportation" er amerikansk; på engelsk anvendes ordet "transport". I lyset af betænkningens karakter bør vi anvende engelske udtryk.
<SPEAKER ID="43" LANGUAGE="" NAME="" AFFILIATION="Før afstemningen om ændringsforslag 14">
<SPEAKER ID="44" LANGUAGE="EN" NAME="Jan Marinus Wiersma (PSE )." AFFILIATION="">
<P>
   - Hr. formand, jeg vil gerne stille et mundtligt ændringsforslag om at sammenlægge ændringsforslag 14, 12 og 5. Dette vedrører det meget vigtige, men også følsomme spørgsmål om adoption i Rumænien. Vi ønsker at foreslå, at den rumænske regering færdigbehandler en række uafsluttede sager, der blev indgivet under moratoriet om internationale adoptioner, som tidligere foreslået af Parlamentet.
<P>
Dette er et vigtigt mundtligt ændringsforslag. Jeg vil læse hele teksten, således at alle er klar over, hvad vi stemmer om: "bemærker med tilfredshed de forbedringer, som de rumænske myndigheder har gennemført med hensyn til beskyttelse af børn, og minder den rumænske regering om, at det er nødvendigt at behandle de internationale adoptionsansøgninger, der blev indgivet under moratoriet fra juni 2001, og sikre, at samtlige sager behandles under hensyntagen til FN's konvention om barnets rettigheder og den rumænske lov om adoptioners retlige stilling, med henblik på at tillade, at internationale adoptioner finder sted i disse særlige tilfælde, hvor det er berettiget og passende;" 
<SPEAKER ID="45" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="46" LANGUAGE="NL" NAME="Erik Meijer (GUE/NGL )." AFFILIATION="&quot;allegations of the existence&quot;">
<P>
   - Hr. formand, i de forløbne dage har jeg fra andre grupper fået spørgsmål om formuleringen af ændringsforslag 2, som min gruppe har stillet. Desuden har der været en særskilt forhandling og afstemning om et aspekt af dette emne, nemlig beskyldningen om, at der findes CIA-lejre i Rumænien og andre steder, og om nødvendigheden af en undersøgelse af disse beskyldninger.
<P>
Jeg foreslår derfor, at vi i dette ændringsforslag begrænser os til dette kandidatlands stilling og dets ukorrekte handlinger. Det opnår vi gennem følgende ændring i den engelske tekst: Vi tilføjer og sletter ". Jeg formoder, at indvendingerne imod den oprindelige tekst dermed er fjernet. 
<SPEAKER ID="47" LANGUAGE="" NAME="" AFFILIATION="(Parlamentet vedtog det mundtlige ændringsforslag)">
<SPEAKER ID="48" LANGUAGE="DE" NAME="Hannes Swoboda (PSE )." AFFILIATION="">
<P>
   - Hr. formand, jeg har ingen intentioner om at forsinke forhandlingerne, men da dette er den sidste afstemning med deltagelse af et stort antal parlamentsmedlemmer, vil jeg på vegne af min gruppe - og jeg formoder også på vegne af de øvrige parlamentsmedlemmer - benytte lejligheden til at takke tjenestegrenene hjerteligt for forberedelsen af årets vanskelige forhandlinger. De ydede et fremragende stykke arbejde og gjorde vores arbejde nemmere. Vi ønsker dem nogle dejlige festdage og beder dem om at være lige så hjælpsomme i det nye år.
<SPEAKER ID="49" LANGUAGE="DE" NAME="Renate Sommer (PPE-DE )." AFFILIATION="(Munterhed og bifald)">
<P>
   - Hr. formand, jeg vil blot påpege - ikke mindst i hr. Swobodas interesse - at dette ikke er dagens sidste afstemning. Jeg finder det beklageligt, at han forlader os allerede for at gå på juleferie, og det ville glæde mig, hvis han ville blive hængende lidt endnu.
<SPEAKER ID="50" LANGUAGE="" NAME="Formanden." AFFILIATION="">
<P>
   - Afstemningen er afsluttet. 
<SPEAKER ID="51" LANGUAGE="" NAME="Formanden." AFFILIATION="">
<P>
   - Næste punkt på dagsordenen er stemmeforklaringer.
<SPEAKER ID="52" LANGUAGE="EN" NAME="Richard James Ashworth (PPE-DE )," AFFILIATION="">
<P>
   Vi har fastholdt, at kompensationen til de AVS-lande, der påvirkes af reformen af sukkerordningen, bør udgøre 80 millioner euro og ikke 40 millioner euro.
<P>
Vi går heller ikke ind for en ubegrænset FUSP-finansiering uden passende begrundelse. 
<SPEAKER ID="53" LANGUAGE="" NAME="" AFFILIATION="">
<SPEAKER ID="54" LANGUAGE="SV" NAME="Jan Andersson, Anna Hedh, Ewa Hedkvist Petersen, Inger Segelström og Åsa Westlund (PSE )," AFFILIATION="">
<P>
   Vi svenske socialdemokrater stemte i dag ja til den aftale om 2006-budgettet, som Kommissionen, Rådet og Parlamentet var blevet enige om. EU's budget skal først og fremmest anvendes til at skabe fuld beskæftigelse i Europa og bidrage til en bæredygtig social, økonomisk og miljømæssig udvikling. Især bifalder vi, at vi vandt gehør for vores gentagne krav om at satse på Lissabon-strategien, heriblandt flere penge til udvekslingsprogrammer for studerende og til EU's program for forskning og udvikling. Betalingerne i landbrugssektoren reduceres i forhold til det oprindelige forslag, hvilket vi finder rimeligt. Den direkte landbrugsstøtte er ude af proportion og medfører et ineffektivt landbrug, som skader miljøet og øger kløften mellem fattige og rige i verden. Derfor kan vi ikke tilslutte os dem, som beklager sig over de nedskæringer i landbrugsstøtten, som Rådet besluttede.
<SPEAKER ID="55" LANGUAGE="EN" NAME="Gerard Batten, Godfrey Bloom og Thomas Wise (IND/DEM )," AFFILIATION="">
<P>
   Parlamentsmedlemmerne fra UKIP stemmer for en forkastelse af forslaget til Den Europæiske Unions almindelige budget, ikke fordi de går ind for en forøgelse af budgettet, men ud fra princippet om, at Det Forenede Kongerige bør træffe sine egne afgørelser om finansieringsprioriteringer og ikke bidrage til EU-budgettet. 
<SPEAKER ID="56" LANGUAGE="" NAME="Ole Christensen, Dan Jørgensen, Henrik Dam Kristensen, Poul Nyrup Rasmussen og Britta Thomsen (PSE )," AFFILIATION="skriftlig">
<P>
   Socialdemokraterne har stemt for blok 1 i budgetafstemningen, som indebærer en styrkelse af centrale budgetlinjer for forskning, udvikling osv. Det skal dog slås fast, at de danske socialdemokrater i Europa-Parlamentet ikke kan støtte, at EU bidrager økonomisk til udbredelse af nuklear energi, hverken indenfor eller udenfor fællesskabet. 
<SPEAKER ID="57" LANGUAGE="EN" NAME="Derek Roland Clark (IND/DEM )," AFFILIATION="">
<P>
   Jeg stemte for dette ændringsforslag, IKKE for at støtte en forøgelse af budgettet, men fordi jeg ikke ønsker, det Det Forenede Kongerige anvender midler, der hellere skulle anvendes til opfyldelse af bilaterale aftaler. 
<SPEAKER ID="58" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Junilisten stemmer nej til samtlige forslag, som medfører yderligere udgiftsforhøjelser. Junilisten mener, at hvert EU-budget skal begrænses til 1,00 %. I budgetspørgsmål bør Parlamentets rolle begrænses til prioriteringer inden for den budgetramme, som Rådet foreslog.
<P>
I stedet for at acceptere Rådets første forslag til budgetniveau valgte Parlamentet at stille ændringsforslag under førstbehandlingen, som øger betalingerne og kommende forpligtelser. Som følge af disse foreslåede udgiftsforhøjelser kom det til nye forhandlinger med Rådet. Desværre accepterede Rådet visse udgiftsforhøjelser under disse forhandlinger.
<P>
Til trods herfor vælger Parlamentet igen at stille forslag om nye udgiftsforhøjelser inden andenbehandlingen. Denne udvikling er yderst beklagelig, og det viser vigtigheden af ikke at øge Parlamentets indflydelse. 
<SPEAKER ID="59" LANGUAGE="SV" NAME="Carl Schlyter (Verts/ALE )," AFFILIATION="">
<P>
   På baggrund af motivudtalelsen om vækst og Tyrkiet stemte jeg imod. Jeg siger nej til en kortsigtet vækst og ja til Tyrkiet, og ikke omvendt. Derfor kunne jeg desværre ikke støtte dette forslag om at forkaste budgettet. 
<SPEAKER ID="60" LANGUAGE="EN" NAME="Jeffrey Titford (IND/DEM )," AFFILIATION="">
<P>
   Parlamentsmedlemmerne fra UKIP stemmer for en forkastelse af forslaget til Den Europæiske Unions almindelige budget, ikke fordi de går ind for en forøgelse af budgettet, men ud fra princippet om, at Det Forenede Kongerige bør træffe sine egne afgørelser om finansieringsprioriteringer og ikke bidrage til EU-budgettet. 
<SPEAKER ID="61" LANGUAGE="EN" NAME="John Whittaker (IND/DEM )," AFFILIATION="">
<P>
   Jeg stemmer for en forkastelse af budgettet, ikke fordi jeg går ind for en forøgelse af budgettet, men fordi jeg ikke ønsker, at Det Forenede Kongeriges midler anvendes på denne måde eller af EU overhovedet. 
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="EN" NAME="Richard James Ashworth (PPE-DE )," AFFILIATION="">
<P>
   Britiske konservative støtter de generelle regningslinjer for 2006-budgettet, navnlig styrkelsen af Lissabon-målene og fastholdelsen af den samlede størrelse af EU's budget på 1,01 % af BNI. Vi opfordrer imidlertid til, at der sker en gennemgribende forbedring af det samlede budget. 
<SPEAKER ID="64" LANGUAGE="" NAME="Niels Busk, Anne E. Jensen og Karin Riis-Jørgensen (ALDE )," AFFILIATION="skriftlig. -">
<P>
   Ad am. 1: Venstre mener ikke, at destruktion af madvarer er hensigtsmæssigt, men problemet er produktionsstøtten - ikke støtten til destruktion. Ændringsforslaget handler om problemets virkning, men tager ikke fat i dets årsag. 
<P>
Ad am. 2: Venstre ønsker at løse problemerne med hungersnød i U-lande, men mener, at det kræver en langt mere alvorlig og koordineret indsats end dette forslag.
<P>
Ad am. 3: Venstre er imod støtte til eksport af levende dyr, men ændringsforslaget vil ikke løse dette. Formuleringen er desuden temmelig uklar.
<P>
Ad am. 6: Venstre er tilhænger af en reform af rejsegodtgørelserne, så alle rimelige og nødvendige rejseomkostninger refunderes. Dette er imidlertid allerede besluttet med den ny medlemsstatut. Desuden lader ændringsforslaget sig ikke gennemføre i praksis. 
<P>
Samlet set må Jens Peter Bondes ændringsforslag siges at være ugennemtænkte.
<SPEAKER ID="65" LANGUAGE="SV" NAME="Charlotte Cederschiöld, Gunnar Hökmark og Anna Ibrisagic (PPE-DE )," AFFILIATION="">
<P>
   Vi moderater vil udvikle og modernisere EU's budget. Det indebærer, at vi vil arbejde for mindre bidrag og flere investeringer i det, som den moderne økonomi og globale konkurrence kræver, og samtidig vil vi styrke EU's evne til at være en stærk international partner for frihed, fred og sikkerhed.
<P>
Den nuværende udformning af budgettet er gammeldags og lægger alt for meget vægt på landbrug og bidrag til de gamle medlemsstater til opgaver, som de selv bør kunne klare. Støtten fra strukturfonde og samhørighedsfonde skal primært gå til de nye medlemsstater og de fattige regioner.
<P>
Set i lyset af dette har vi arbejdet imod støtte til tobaksdyrkning, eksportstøtte og for en udfasning af landbrugsstøtten. Til gengæld ønsker vi at øge støtten til forskning og udvikling samt indsatsen for at fremme sikkerhed og udvikling af naboskabspolitikken.
<P>
EU har brug for et budget, og derfor vil vi stemme for forslaget, selv om vi mener, at der er behov for væsentlige ændringer heri.
<SPEAKER ID="66" LANGUAGE="FR" NAME="Bruno Gollnisch (NI )," AFFILIATION="">
<P>
   2006-budgettet er det sidste under de finansielle overslag 2000-2006 og også det sidste inden Rumæniens og Bulgariens tiltrædelse den 1. januar 2007. Jeg har tre korte bemærkninger: Andelen til landbruget og udvikling af landdistrikter i det samlede budget udgør nu kun 43 %, hvilket dementerer Det Forenede Kongeriges påstand om, at den fælles landbrugspolitik er for dyr.
<P>
Dernæst er budgettet, uanset hvad Europa-Parlamentet og Kommissionen måtte sige, i stadig og ukontrolleret stigning, eftersom betalingsbevillingerne er steget med 5,4 %, hvilket er mere end alle nationale budgetter.
<P>
Endelig er aftalen mellem Rådet og Parlamentet resultatet af en lidet glorværdig studehandel, der er indgået bag de europæiske borgeres ryg, idet Rådet har opnået det, det ønskede angående FUSP, mens Parlamentet til gengæld har bevaret sine prioriterede områder, nemlig kultur, ungdom, økologi og den føderalistiske propaganda.
<P>
De eneste, der ikke er tilfredse med dette budget, er de europæiske skatteydere, som bliver beskattet hårdere for bl.a. at betale deres lands finansielle bidrag til EU.
<P>
I 2005 betalte Frankrig 16,7 milliarder euro. Hvor meget bliver det i 2006 i en Union med 25 medlemsstater, som forventer bedre tider?
<SPEAKER ID="67" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Jeg benytter denne stemmeforklaring til nogle overvejelser om forhandlingerne og aftalerne omkring Fællesskabets budgetter.
<P>
1. Indtil videre er det mest modsætningerne, der har givet genlyd fra Det Europæiske Råd. De politiske kræfter og de store økonomiske interesser, der står bag den såkaldte europæiske integration, sætter deres bekymringer til skue og advarer om følgerne af, at EU's såkaldte store lande ikke kan nå til enighed. Endnu en krise, efter det franske og hollandske folks kraftfulde nej til den såkaldte europæiske forfatning, vil gøre det endnu mere klart, at den vej, som de vil gennemtvinge som den eneste, helt mangler troværdighed. Derfor vil de gerne have enighed om "dagsordenerne", ikke mindst i WTO.
<P>
2. Europa-Parlamentet forsøger, så godt det kan, at skjule sin medskyld i den systematiske nedskæring af Fællesskabets budget gennem de seneste år – som om det ikke afspejlede den politik, som højrefløjen og socialdemokraterne har ført i Kommissionen, i Rådet og i alle EU's medlemsstater – men de (nøgne) tal taler deres tydelige sprog. Parlamentet har lagt sine tidligere forslag i mølposen, hvor også alle principperne om sammenhæng i tingene er havnet, og foreslår for 2006 stort set det, som det luxembourgske formandskab har foreslået for 2007-2013. Det bekræfter også, at historien ikke slutter her, for Parlamentet har altid dagen derpå prist det, som det fandt uantageligt dagen inden. 
<SPEAKER ID="68" LANGUAGE="PT" NAME="José Albino Silva Peneda (PPE-DE )," AFFILIATION="">
<P>
   Til forskel fra de igangværende forhandlinger om de finansielle overslag giver EU's budget for 2006 Europa-Parlamentet anledning til at føle glæde og tilfredshed.
<P>
Ved at fastholde betalingsbevillingerne på 1,01 % af Fællesskabets BNI har Europa-Parlamentet opnået en lille stigning i forhold til sidste år.
<P>
Man bør dog særlig fremhæve det, der også begrunder min uforbeholdne støtte, nemlig, at en række programmer med direkte betydning for EU's borgere, f.eks. Life og Socrates, har fået deres finansiering forbedret.
<P>
Endnu en grund til at glæde sig er, at der i budgettet afsættes flere midler til initiativer inden for forskning og SMV-støtte, der er afgørende forudsætninger for en vellykket gennemførelse af Lissabon-strategiens målsætninger.
<P>
Hvad angår strukturforanstaltningerne, bifalder jeg princippet om, at de fremtidige bevillinger til de nye medlemsstater ikke bør øges, så længe de nuværende midlers udnyttelsesgrad ikke forbedres.
<P>
Endelig giver Parlamentet ved at vedtage dette budget et særdeles symbolsk signal til den igangværende debat om de kommende finansielle overslag for 2007-2013.
<P>
Hvis de ikke vedtages under det britiske formandskab, vil budgettet for 2006 nemlig tjene som grundlag for forhandlingerne om de næste årlige budgetter ved anvendelse af ordningen med "foreløbige tolvtedele".
<SPEAKER ID="69" LANGUAGE="" NAME="" AFFILIATION="">
<SPEAKER ID="70" LANGUAGE="DE" NAME="Richard Seeber (PPE-DE )." AFFILIATION="">
<P>
   - Hr. formand, jeg vil godt takke ordføreren endnu en gang for den fremragende betænkning, men jeg vil imidlertid gerne understrege, at der efter min mening er sket en fejl ved afstemningen, da der skulle have været stemt om ændringsforslag 24 fra fru Lichtenberger fra Verts/ALE-Gruppen, som ville have inkluderet en automatisk forhøjelse af infrastrukturomkostningerne med 60 %. Ellers er jeg yderst tilfreds med betænkningen.
<SPEAKER ID="71" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Den foreliggende betænkning handler om afgifter på tunge godskøretøjer, og det er et spørgsmål, som har stor betydning for et velfungerende indre marked. I øjeblikket eksisterer der flere forskellige modeller for vejafgifter i EU, hvilket kan virke konkurrenceforvridende. Vejtold kan være berettiget med henblik på at afgiftsbelægge vejslitage og miljøforurening.
<P>
Under dagens afstemning valgte Junilisten at støtte flere af ændringsforslagene i betænkningen. Vi mener, at tung godstrafik er en vigtig del af det indre marked, at miljøproblemerne er grænseoverskridende, og at der således vil være en merværdi i, at disse spørgsmål behandles på EU-niveau.
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="SK" NAME="Zita Pleštinská (PPE-DE )." AFFILIATION="">
<P>
   Jeg stemte for betænkningen, fordi den forbedrer Kommissionens forslag, samtidig med at den også fjerner diskrimination og sikrer alle samme rettigheder til at rejse med fly. Denne forordning er det første lovgivningsmæssige tiltag med særligt sigte på befordring af bevægelseshæmmede personer, der er dårligt stillede som følge af handicap, alder eller anden årsag.
<P>
Det glæder mig, at alle borgere vil få samme behandling på det indre marked for lufttrafiktjenester, og at passagerer ikke nægtes befordring som følge af bevægelseshæmning. Med vedtagelsen af denne betænkning sendes et positivt signal fra Parlamentet til de handicappede, og jeg mener, at denne vedtagelse også vil være en kærkommen julegave til dem. 
<SPEAKER ID="74" LANGUAGE="EN" NAME="Gerard Batten (IND/DEM )," AFFILIATION="">
<P>
   UKIP anerkender fuldt ud det ønskelige i at forbedre forholdene for handicappede, navnlig i visse lande på det europæiske kontinent. Vi afviser imidlertid tanken om, at disse forbedringer skal gennemføres under Kommissionens beføjelse. Demokratiske nationalstater bør have enebeføjelse på dette område. 
<SPEAKER ID="75" LANGUAGE="EN" NAME="Derek Roland Clark (IND/DEM )," AFFILIATION="">
<P>
   Jeg stemte imod dette forslag, IKKE fordi jeg ønsker at genere bevægelseshæmmede personer, men fordi:
<P>
a) det bør overlades til medlemsstaterne at træffe passende foranstaltninger
<P>
b) i henhold til gældende lovgivning skal luftfartsselskaberne træffe foranstaltninger. Rejsebureauer og billetsælgere vil blive pålagt en utålelig administrativ byrde, hvis der stilles de samme krav til dem, og der vil ske en alvorlig sammenblanding af bureauernes og luftfartselskabernes ansvarsområder, omkostningerne vil stige, og disse bestemmelser er sandsynligvis i modstrid med fællesskabsretten. 
<SPEAKER ID="76" LANGUAGE="EN" NAME="Brian Crowley (UEN )," AFFILIATION="">
<P>
   Denne betænkning er et velkomment bidrag til den aktuelle debat om bevægelseshæmmedes rettigheder. Som bevægelseshæmmet har jeg været ude for både den bedste og den værste behandling som passager, og jeg vil gerne understrege, at serviceudbyderne i de fleste tilfælde forsøger at yde den bedst mulige service. Nogle gange har et luftfartsselskabs særlige regler, eller endog en pilots indstilling, imidlertid en meget negativ indvirkning på rejseoplevelsen. 
<P>
Jeg mener, at det vigtigste aspekt i forbindelse med forbedringen af servicen vedrører uddannelse af personalet såvel som klare og sammenhængende retningslinjer for de forskellige operatører i branchen. Hvorfor spørger man ikke også passagererne i stedet for at gå ud fra, at man kender deres behov?
<P>
Jeg glæder mig over den fælles aftale, som Kommissionen og Rådet er nået frem til, og lykønsker ordføreren, fordi det er lykkedes ham at få dette igennem Parlamentet. 
<SPEAKER ID="77" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Ifølge ngo'er er dette den første egentlige lovgivning på fællesskabsplan for personer med handicap, hvoraf der er ca. 50 millioner i EU.
<P>
Formålet et at sikre handicappede (som Europa-Parlamentet har foreslået) og bevægelseshæmmede af andre årsager adgang til flytransport.
<P>
Forordningen indeholder bestemmelser om beskyttelse af og bistand til handicappede og bevægelseshæmmede, når de rejser med fly, både for at beskytte dem mod forskelsbehandling og for at sikre, at der ydes dem bistand i lufthavne ved afrejse, ankomst og transit, uden at denne bistand skal koste passagererne ekstra.
<P>
Der er endvidere berammet en række foranstaltninger for at oplyse handicappede og bevægelseshæmmede om deres rettigheder. Vi bifalder forslaget om at uddanne jordpersonale og flybesætninger og sikre, at infrastruktur og fly har det nødvendige udstyr til denne bistand.
<P>
Vi har stemt for dette initiativ. 
<SPEAKER ID="78" LANGUAGE="PL" NAME="Mieczysław Edmund Janowski (UEN )," AFFILIATION="">
<P>
   Jeg har arbejdet med handicappede i mange år og ønsker i denne forbindelse at afgive følgende stemmeforklaring.
<P>
Handicappede og personer, som er bevægelseshæmmede som følge af handicap eller andre forhold såsom alderdom, har stadig samme rettigheder som andre borgere. Dette gælder også, når de rejser med fly. Blinde, døve og stumme personer skal inkluderes i denne gruppe, eftersom de har behov for ordentlig adgang til informationer, når de rejser. Det ville være forkert at bede handicappede flypassagerer om at betale tillægsgebyrer. Der bør stilles forslag om at inkludere disse omkostninger i de enkelte luftfartselskabers almindelige omkostninger. Når alt kommer til alt, er der ikke tale om meget store pengebeløb.
<P>
Der bør være garanti for, at de handicappedes behov bliver tilgodeset i hele EU, uanset hvilket luftfartsselskab og hvilken lufthavn de bruger, og de bør tilbydes bistand under hele rejseforløbet. Eksempler på en sådan bistand omfatter hjælp i forbindelse med befordring fra et sted til et andet i terminalen, ombordstigning og udstigning, bagagehåndtering eller skift af fly og mulighed for rullestole med betjening ved indcheckningsskranken.
<P>
Der bør stilles krav til luftfartsselskaber om at installere passende foranstaltninger, der gør det nemmere for handicappede at stige om bord og gå fra borde. Designere af passagerfly bør også sikre, at indretninger som f.eks. midtergangen og toiletstørrelsen er tilpasset bevægelseshæmmede personers særlige behov.
<P>
Derudover bør der etableres et system i hele EU for tilvejebringelse af bistand til handicappede flypassagerer. Dette system bør omfatte udvikling af obligatoriske servicestandarder i alle Fællesskabets lufthavne. 
<SPEAKER ID="79" LANGUAGE="PT" NAME="Sérgio Marques (PPE-DE )," AFFILIATION="">
<P>
   Jeg takker Robert Evans for hans vigtige betænkning om forslaget til Europa-Parlamentets og Rådets forordning om bevægelseshæmmedes rettigheder, når de rejser med fly, som jeg støtter, ikke mindst på grund af alle de ændringsforslag, hvis sigte er at sikre en integreret service til at give handicappede og bevægelseshæmmede bedre muligheder for at rejse med fly, uden at det koster dem ekstra.
<P>
I betragtning af den store betydning, som denne forordning vil få for lufttransportmarkedet, og det mål, som EU har sat sig, bør der i dette forslag ikke blot tages hensyn til de vanskeligheder, som bevægelseshæmmede møder, men også de vanskeligheder, som alle de personer møder, der har behov for vejledning, orientering eller anden bistand, når de rejser. 
<SPEAKER ID="80" LANGUAGE="EN" NAME="Claude Moraes (PSE )," AFFILIATION="">
<P>
   Jeg stemte med stor begejstring for Evans-betænkningen, idet jeg mener, at den i væsentlig grad bidrager til fremme af antidiskriminationspolitikker for handicappede, der ønsker at kunne flyve uden hindringer. 
<SPEAKER ID="81" LANGUAGE="EN" NAME="Michael Henry Nattrass (IND/DEM )," AFFILIATION="">
<P>
   UKIP anerkender fuldt ud det ønskelige i at forbedre forholdene for handicappede, navnlig i visse lande på det europæiske kontinent. Vi afviser imidlertid tanken om, at disse forbedringer skal gennemføres under Kommissionens beføjelse. 
<SPEAKER ID="82" LANGUAGE="FR" NAME="Lydia Schenardi (NI )," AFFILIATION="">
<P>
   Det mål, som Rådet og Europa-Parlamentet har sat sig på dette område, nemlig princippet om en integreret tjeneste, der skal gøre det lettere for handicappede og bevægelseshæmmede passagerer at få adgang til flytransport, er ikke blot prisværdigt, men også uundværligt, for det var på høje til at gribe ind.
<P>
Der er i dag en slående forskel, hvad angår forhold og behandling med hensyn til adgangsforholdene i lufthavnene såvel som den hjælp, der ydes af luftfartsselskaberne og lufthavnene.
<P>
Hvad enten der er tale om, at en ledsager ikke kan få plads ved siden af den bevægelseshæmmede, manglende lægeudstyr om bord og på land, såsom elektriske kørestole, eller lufthavnspersonalets manglende uddannelse og information vedrørende handicap, må man konstatere, at princippet om lighed for alle passagerer ikke overholdes i samme omfang i alle lufthavne og hos alle europæiske flyselskaber.
<P>
Jeg har også med tilfredshed konstateret, at den indsats, de forskellige luftfartsselskaber og lufthavne nu skal gøre, ikke må medføre specifikke ekstraudgifter for personer med et handicap eller nedsat mobilitet. Det er da det mindste, vi kan gøre.
<SPEAKER ID="83" LANGUAGE="EN" NAME="Alyn Smith (Verts/ALE )," AFFILIATION="">
<P>
   Jeg bifalder denne betænkning og glæder mig meget over det store flertal, der blev opnået i Parlamentet. Mange af vores borgere tror, at handicaprelaterede spørgsmål er løst, idet lovgivningen i mange lande er blevet gennemført for år tilbage. Dette er bare ikke tilfældet. Realiteterne stemmer ofte ikke overens med lovgivningsrammen, og det er tvingende nødvendigt at sikre, at alle vores borgere har adgang til at rejse. Dette er en god nyhedshistorie om EU, der træffer foranstaltninger på et område, hvor medlemsstaterne har været passive, og det glæder mig at give min støtte til dette. 
<SPEAKER ID="84" LANGUAGE="EN" NAME="John Whittaker (IND/DEM )," AFFILIATION="">
<P>
   Det er ikke EU's opgave at lede luftfartsselskaber. Hvis denne type henstillinger skal have indvirkning på internationalt plan, skal foranstaltningernes håndhæves af det organ, der har tilsyn med luftfartsselskaberne, og ikke af EU, der godt kan lide at bestemme på alle områder, herunder fodboldreglerne. 
<SPEAKER ID="85" LANGUAGE="EN" NAME="Thomas Wise (IND/DEM )," AFFILIATION="">
<P>
   Jeg anerkender fuldt ud det ønskelige i at forbedre forholdene for de handicappede. Jeg afviser imidlertid tanken om, at EU skal påtage sig denne opgave på andres vegne og da slet ikke på vegne af suveræne nationalstater.
<P>
Jeg afviser også, at det hermed er underforstået, at parternes kontraktmæssige ansvar og hæftelse tilfalder de bureauer, der sørger for rejsearrangementerne.
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="FR" NAME="Marie-Arlette Carlotti (PSE )," AFFILIATION="">
<P>
   Jeg mener, at den igangværende reform af den fælles markedsordning for sukker er uretfærdig i to henseender:
<P>
1 - Først og fremmest for de europæiske producenter selv, fordi der er en risiko for, at det bliver de store multinationale virksomheder, der anvender sukker, såsom Nestlé, der får størst fordel af reformen.
<P>
Mens de små producenter på den anden side risikerer at lide under reduktionen på 31 % af de garanterede priser.
<P>
2- Men denne reform er frem for alt er uretfærdig for de fattige sukkerproducerende lande.
<P>
Det er endnu en gang dem, der kommer til at betale prisen.
<P>
Tallene taler for sig selv. De europæiske producenter kan regne med en pakke på 1,5 milliarder euro til kompensation og 4,2 milliarder til omstrukturering af sektoren, mens AVS-landene indtil videre kun har udsigt til 40 millioner euro.
<P>
Dette beløb er utilstedeligt. I Udviklingsudvalget foreslog vi 80 millioner euro.
<P>
Lehideux-betænkningen tager sigte på at mildne nogle af bivirkningerne ved reformen af EU's sukkerordning gennem forslag om:
<P>
- at lade støtten indgå som et supplement til andre finansielle instrumenter under EU's udviklingspolitik, 
<P>
- at indføre foranstaltninger til diversificering af økonomierne i de lande, der er meget afhængige af sukker, såsom østaterne i Vestindien eller Mauritius.
<SPEAKER ID="88" LANGUAGE="" NAME="Ole Christensen, Dan Jørgensen, Henrik Dam Kristensen, Poul Nyrup Rasmussen og Britta Thomsen (PSE )," AFFILIATION="skriftlig">
<P>
   De danske socialdemokrater i Europa-Parlamentet har stemt for betænkningen, fordi etableringen af ledsageforanstaltninger for sukkerprotokollandene er helt nødvendig. De danske socialdemokrater i Europa-Parlamentet skal dog udtrykke beklagelse over, at den aftale om budgettet 2006, som er indgået mellem budgetmyndighederne, ikke giver mulighed for en forhøjelse af støtten til sukkerprotokollandene, da det foreslåede støtteniveau må anses for værende utilstrækkeligt. 
<SPEAKER ID="89" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Junilisten hilser reformen af EU's sukkerordning velkommen og mener, at det er positivt, at denne sektor tilpasses markedet i højere grad. Vi er kritiske over for EU's ekportstøtte til indenlandske sukkerdyrkere, og vi er tilfredse med, at handelen med sukker kan finde sted under mere rimelige forhold i fremtiden.
<P>
AVS-landene har gennem fordelagtige aftaler haft en særlig adgang til EU's marked. Den nye markedsordning for sukker vil dermed få konsekvenser for visse AVS-lande. Ændringen af markedsordningen er imidlertid nødvendig, og på sigt vil den være i samtlige parters interesse.
<P>
EU-parlamentets ordfører anbefaler, at der udbetales væsentlig økonomisk tilpasningsstøtte til AVS-landene. Vi vil gerne understrege, at sådanne foranstaltninger næppe er en garanti for, at de nødvendige omstruktureringer bliver gennemført. Vi efterlyser klare strategier og prioriteringer for, hvad de økonomiske ressourcer skal anvendes til. Ellers vil der være en betydelig risiko for, at de omstruktureringer, som er påkrævet på længere sigt, ikke vil blive gennemført i det ønskede omfang.
<SPEAKER ID="90" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Som vi før har meddelt, er vi uenige i forudsætningerne for reformen af den fælles markedsordning for sukker. Den indgår som led i liberaliseringen af den internationale handel med landbrugsvarer, der fremmer konkurrence og koncentration af produktionen inden for den internationale arbejdsdeling, og bruges som bytteobjekt for at opnå fordele i handelen med industriprodukter og tjenesteydelser.
<P>
Denne politik skader de små og mellemstore landbrugere inden for denne sektor i de mere udviklede lande, ligesom den befordrer monokultur og ejendomskoncentration, og at tusinder af landbrugere vil opgive landbrugsaktiviteten i de fattige lande og udviklingslandene, hvilket vil bringe deres fødevaresuverænitet og -sikkerhed i fare.
<P>
I betænkningen søges nogle af Kommissionens forslag forbedret for de lande, som har underskrevet sukkerprotokollen, men det er alligevel klart utilstrækkeligt, eftersom man ikke forkaster, ja ikke engang betvivler, dets forudsætninger, altså liberaliseringen.
<P>
Betænkningens hovedforslag går ud på i højere grad at afbøde "de alvorlige sociale, økonomiske og miljømæssige konsekvenser", som "tilpasningsprocessen" vil medføre for disse lande.
<P>
Kort sagt vil landbrugerne og fødevaresuveræniteten tabe, og landbrugsindustrien og de store distributører vinde. 
<SPEAKER ID="91" LANGUAGE="FR" NAME="Jean-Marie Le Pen (NI )," AFFILIATION="">
<P>
   Lehideux-betænkningen er et katalog over gode hensigter, der ikke fører til nogen resultater bortset fra en finansiel støtte på 40 millioner euro i 2006.
<P>
De 18 AVS-lande, der har undertegnet sukkerprotokollen, eksporterer hvert år 1,6 millioner t rørsukker til EU til fællesskabspriser. Den nedsættelse af priserne med 36 % over fire år, som Rådet har vedtaget, vil afstedkomme en tilsvarende reduktion af deres eksportindtægter.
<P>
For lande, der er så fattige som Swaziland eller Malawi, er det et barsk slag, WTO tildeler dem ved at tvinge EU til at reformere sin sukkersektor på grundlag af en klage fra Brasilien.
<P>
Reformen er, som AVS-landene med rette har påpeget det, for hurtig og for gennemgribende.
<P>
I virkeligheden vil den eneste vinder være Brasilien, verdens førende sukkereksportør, som vil udnytte situationen til at øge sin andel af eksportmarkedet på AVS-landenes bekostning.
<P>
På et tidspunkt, hvor WTO drøfter udviklingsrunden, er det et meget dårligt eksempel, EU giver Afrika, selv om initiativet "alt undtagen våben" er et forsøg på at dække over vores splittelse og egoisme.
<P>
Denne reform af den fælles markedsordning for sukker vil forværre deres fattigdom med alle de konsekvenser, man kan forestille sig på indvandringsområdet. 
<SPEAKER ID="92" LANGUAGE="" NAME="" AFFILIATION="">
<SPEAKER ID="93" LANGUAGE="PT" NAME="Duarte Freitas (PPE-DE )," AFFILIATION="">
<P>
   Jeg støtter denne betænkning, fordi den fastholder Rådets konklusioner om, at EU's bilaterale fiskeriaftaler i højere grad skal være "partnerskabsaftaler" end aftaler om adgang til fiskepladser og derved medvirke til et ansvarligt fiskeri i det givne tredjeland, idet der samtidig sikres EU's højsøflåde fiskerimuligheder.
<P>
I denne aftale sikres fiskerimuligheder for en periode af seks år for ca. 52 EU-fartøjer, blandt hvilke fem portugisiske langlinefartøjer med flydeline.
<P>
Jeg glæder mig over, at denne aftale sigter på at beskytte de fiskeriaktiviteter og arbejdspladser, der afhænger af de flåder, som den omhandler, og at den fælles fiskeripolitiks overordnede principper om at bevare bestandene respekteres. 
<SPEAKER ID="94" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Junilisten mener, at EU omgående bør ophøre med at indgå fiskeriaftaler med tredjelande. Den fælles fiskeripolitik har været årsagen til udfiskning af mange europæiske farvande og har påført sensible maritime miljøer uoprettelige skader. Desuden har fiskeripolitikken ødelæggende konsekvenser på globalt plan. De fiskeriaftaler, som EU indgår med tredjelande, genererer kortsigtede indtægter for de kontraherende lande. På længere sigt vil aftalerne imidlertid medføre udfiskning, og det vil blive vanskeligere for de lokale fiskerierhverv at udvikle sig. De udbetalte erstatninger går kun i begrænset omfang til lokalbefolkningen. Følgelig burde aftalerne betales af de lande eller fiskerflåder, som vælger at gøre brug af disse. Fiskeriaftalerne burde overhovedet ikke indgås inden for EU's rammer.
<P>
Betænkningen indeholder et positivt ændringsforslag, nemlig at de økonomiske bidrag også bør anvendes til udviklingen af kystområder, hvor befolkningen lever af fiskeri (ændringsforslag 2). I betænkningen som helhed lægges der dog vægt på, at aftalen er positiv for såvel EU som for tredjelande. Vi er ikke enige i denne opfattelse og stemte derfor nej i dette spørgsmål. Den holdning, som vi giver udtryk for med denne stemmeforklaring, er vores principielle holdning i dette spørgsmål, og stemmeforklaringen vil således være gældende i lignende spørgsmål.
<SPEAKER ID="95" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Vi har stemt for denne fiskeriprotokol, fordi der sikres fiskerimuligheder ud for Seychellerne for de forskellige medlemsstaters flåder, der opererer i dette farvand frem til den 17. januar 2011, deriblandt fem portugisiske langlinefartøjer med flydeline.
<P>
Fornyelsen af denne aftale er vigtig for, at medlemsstaternes højsøflåde overlever. Det er en del af fiskerflåden, der har været særlig ramt af de senere års fiskerikrise. Et eksempel herpå er Portugal, hvor fartøjernes antal mindskes år for år.
<P>
Selv når man tager i betragtning, at den nye protokol er for seks år, og udnyttelsesgraden af de tilbudte fiskerimuligheder, må vi konstatere, at der er tale om et mindre antal langlinefartøjer med flydeline og stigende licensafgift – som vi finder ubegrundet – hvilket betyder højere omkostninger til udstyr og dermed lavere rentabilitet. Det bør fremhæves, at der er et forslag om at øge licensafgiften til 1.000 euro pr. år for langlinefartøjer på over 150 BRT og til 750 euro for langlinefartøjer på højst 150 BRT. 
<SPEAKER ID="96" LANGUAGE="EN" NAME="Alyn Smith (Verts/ALE )," AFFILIATION="">
<P>
   Jeg stemte imod denne betænkning, idet vi med fiskeriaftalen i praksis blot eksporterer vores egen katastrofale fiskeripolitik til resten af verden. Den fælles fiskeripolitik er uholdbar, ulogisk og har været en sand katastrofe. I et EU med 25 medlemsstater vil denne politik bryde sammen tynget af sine egne modsætninger. Vi må sikre, at EU's beslutningstagning er logisk. Den fælles fiskeripolitik er ikke logisk, og de blandt os, der går ind for EU, bringes i en lidet misundelsesværdig position, hvor vi skal forsvare en politik, der i den grad er ulogisk og katastrofal, over for vores vælgere, der med god grund er stadig mere skeptiske. 
<SPEAKER ID="97" LANGUAGE="FR" NAME="Margie Sudre (PPE-DE )," AFFILIATION="">
<P>
   Jeg kan kun glæde mig over forlængelsen af fiskeriaftalen mellem EU og Seychellerne, den første aftale, der er indgået som led i en partnerskabsaftale.
<P>
Denne aftale udgør en mulighed for alle og er gavnlig for alle parter:
<P>
- Den vil give fællesskabsfartøjerne gennemskuelig og styret adgang til Seychellernes fiskeressourcer.
<P>
- Til gengæld vil den finansielle kompensation, EU udbetaler, være en stor støtte til befolkningen i kystområderne, idet den vil fremme udviklingen af visse afgørende økonomiske sektorer såsom forarbejdningsindustrien og havnetjenesterne.
<P>
- Jeg skal tilføje, at aftalen giver mulighed for at forhøje EU's finansielle modydelse afhængigt af fangstmængden.
<P>
Jeg støtter derfor denne betænkning uden forbehold.
<P>
Det eneste skår i glæden er nu den manglende hensyntagen til Europa-Parlamentet. Det er ikke korrekt, at vi af tekniske og administrative årsager har måttet vente næsten et år på at modtage protokolteksten. Jeg håber, at Europa-Parlamentet fremover vil blive inddraget mere i overvågningen af denne aftale gennem hele dens løbetid. Forhåbentlig er det ikke kun tomme løfter.
<SPEAKER ID="98" LANGUAGE="" NAME="" AFFILIATION="">
<SPEAKER ID="99" LANGUAGE="PT" NAME="Duarte Freitas (PPE-DE )," AFFILIATION="">
<P>
   Da gabet mellem den foregående protokols afslutning og den følgende protokols ikrafttræden betyder store vanskeligheder for de virksomheder og redere, der driver i fiskeri i tredjelande, mener jeg, at Kommissionens forslag bør vedtages så snart som muligt.
<P>
Jeg er dog enig med ordføreren i, at der bør findes en mere stabil løsning end den, som Kommissionen foreslår, så man ikke behøver en række midlertidige procedurer, der medfører problemer for Fællesskabets operatører og for tredjelandets fiskerisektor. Perioden mellem protokollens undertegnelse og dens vedtagelse i Rådet bør afkortes, så både midlertidig anvendelse og forhåndsudstedelse af licenser kun undtagelsesvis tages i brug. 
<SPEAKER ID="100" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Vi beklager, at man har forkastet vores forslag om at udvide den samlede finansieringsramme for fiskeriet. Denne forkastelse viser manglende sammenhæng hos både Europa-Parlamentet og ordføreren, der godt nok anerkender, at bevillingerne ikke er tilstrækkelige forhold til den økonomiske og sociale krise, som fiskeriet lider under, men ikke finder, at de bør øges, selv om det er et af de centrale spørgsmål i denne betænkning.
<P>
Vi glæder os på den anden side over, man har vedtaget vores forslag om at finansiere aktioner til at fremme eller oprette repræsentative sammenslutninger for det det lille kystfiskeri og sikre, at de inddrages i den fælles fiskeripolitiks beslutningsproces. Med dette forslag følges der op på konklusionerne efter den offentlige høring, som Europa-Parlamentets Fiskeriudvalg organiserede om denne del af fiskeriet.
<P>
Jeg vil gerne påpege, at vi har alvorlige forbehold over for visse aspekter af den foreliggende forordning, der har betydning for medlemsstaternes suverænitet. Det gælder eksempelvis EF-fiskerikontrolagenturets rolle og ordførerens forslag om en rammeaftale for fiskeriaftaler med tredjelande.
<P>
Vi har derfor undladt at stemme. 
<SPEAKER ID="101" LANGUAGE="EN" NAME="Claude Moraes (PSE )," AFFILIATION="">
<P>
   Jeg mener, at denne betænkning er et afbalanceret og klogt svar på EU's fiskeripolitik, hvorfor jeg støttede den helhjertet. 
<SPEAKER ID="102" LANGUAGE="EN" NAME="Catherine Stihler (PSE )," AFFILIATION="">
<P>
   Jeg vil gerne takke alle de kolleger, der i dag stemte for min betænkning. Med den overvældende støtte til de regionale rådgivende råd sendes et klart signal til Kommissionen om, at disse organisationer skal støttes finansielt efter overgangsperioden. De regionale rådgivende råd gør det muligt for lokale interesseparter at deltage i beslutninger, der berører deres lokalinteresser. Vi må nu opfordre Kommissionen til at forelægge klare forslag til fordel for de regionale rådgivende råd. 
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="EN" NAME="Alyn Smith (Verts/ALE )," AFFILIATION="">
<P>
   Udvidelsen af den finansielle bistand til Georgien er et praktisk eksempel på, at EU rækker en egentlig hjælpende hånd til vores naboer. Landene i Kaukasus arbejder hårdt på den interne genopbygning, og EU kan og skal spille en rolle i genopbygningen og udvide vores område for fred og velstand til også at omfatte dem. Der er problemer i området, men EU kan, som en interesseret og venlig udenforstående part, understøtte dialogen og fremskridtet, og således glæder det mig at støtte dette forslag, og jeg vil med glæde støtte yderligere forslag. 
<SPEAKER ID="105" LANGUAGE="" NAME="" AFFILIATION="">
<SPEAKER ID="106" LANGUAGE="SV" NAME="Charlotte Cederschiöld, Gunnar Hökmark og Anna Ibrisagic (PPE-DE )," AFFILIATION="">
<P>
   Det Moderate Samlingsparti stemte i dag for Parlamentets fælles beslutningsforslag om Kommissionens arbejdsprogram for 2006. Vi mener, at Kommissionen bør prioritere udviklingen af det indre marked højest, styrke EU's udenrigs- og sikkerhedspolitik, fortsætte arbejdet med den planlagte udvidelse og arbejde på at styrke EU's konkurrenceevne.
<P>
Vi stiller os derimod tvivlende over for bestemte dele af beslutningsforslaget, hvor subsidiaritetsprincippet ikke respekteres, f.eks. dér hvor der ytres ønske om, at man vil kigge barsels- og fædreorloven i EU grundigt efter i sømmene og øge indsatsen på turismeområdet. 
<SPEAKER ID="107" LANGUAGE="EN" NAME="Proinsias De Rossa (PSE )," AFFILIATION="race to the bottom">
<P>
   Jeg støtter denne erklæring fuldt ud, navnlig punkt 9, der understreger nødvendigheden af, at der tages fuldt hensyn til kvaliteten af de offentlige serviceydelser i forbindelse med gennemførelsen af det indre marked; anmoder om et rammedirektiv om forsyningspligtydelser; påpeger, at det indre marked kun kan udvikles i lyset af fair konkurrence, bekæmpelse af social dumping og fremme af samhørigheden; anmoder Kommissionen om at bidrage til at bekæmpe den negative ""-udvikling i arbejdsvilkårene, herunder i forbindelse med udflagning.
<P>
Vi må lytte til de 100.000 mennesker, der gik på gaden i Irland i sidste uge for at udtrykke deres vrede over ""-udviklingen, idet de var truet af det irske færgeselskabs tiltag og Bolkestein-direktivet. 100.000 mennesker udtrykte deres vrede og gjorde det klart, at de ikke vil acceptere en Europæisk Union baseret på den laveste fællesnævner hvad angår sociale forhold og ansættelsesforhold og offentlige serviceydelser. Jeg opfordrer kommissær McCreevy til at genindføre bemandingsdirektivet for skibe, frigive vikardirektivet og ændre Bolkestein-direktivet fuldstændigt. 
<SPEAKER ID="108" LANGUAGE="PT" NAME="Ilda Figueiredo (GUE/NGL )," AFFILIATION="">
<P>
   Det er en af Europa-Parlamentets værste beslutninger til forsvar for Fællesskabets aktuelle politik. Desværre er den blevet vedtaget, dog kun med et snævert flertal.
<P>
Dele af beslutningen er et veritabelt angreb på de grundlæggende demokratiske principper og på selve EU-traktaten. Et eksempel herpå er, at man efterlyser "en velkoordineret interinstitutionel kampagne og strategi, der giver mulighed for hurtig vedtagelse af en europæisk forfatning" og dermed ignorerer det franske og det hollandske nej ved folkeafstemningerne om den såkaldte europæiske forfatning.
<P>
Ikke mindre alvorligt er ønsket om forbedrede it-systemer og øget anvendelse af biometriske data, f.eks. VIS og SIS II, angiveligt for at begrænse indvandringen, og yderligere repressive foranstaltninger og indskrænkninger i de grundlæggende rettigheder med terrorbekæmpelsen som påskud.
<P>
I politikken for det indre marked og pengepolitikken lægges der som vanligt vægt på velkendte neoliberalistiske redskaber, især liberaliseringer, som skulle styrke konkurrenceevnen, integration af markederne for finansielle tjenesteydelser og udvidelse af euro-området.
<P>
Vi har derfor stemt imod. 
<SPEAKER ID="109" LANGUAGE="EN" NAME="Timothy Kirkhope (PPE-DE )," AFFILIATION="">
<P>
   Jeg og mine kolleger fra de britiske konservative opfordrer til, at der på ny fokuseres på Lissabon-målene med henblik på stimulering af vækst og beskæftigelse og tilvejebringelse af tilstrækkelige midler til rammeprogrammer inden for forskning, konkurrenceevne og innovation. Gennemførelsen af det indre marked bør prioriteres højt, og vi glæder os over Kommissionens indledende skridt med hensyn til at trække unødvendig lovgivning tilbage.
<P>
Vi er imidlertid bekymrede over, at der fortsat gøres forsøg på at fremme en hurtig vedtagelse af EU-forfatningen og gennemføre lovgivning for et "område for frihed, sikkerhed og retfærdighed", som vi ikke støtter. 
<SPEAKER ID="110" LANGUAGE="FR" NAME="Carl Lang (NI )," AFFILIATION="">
<P>
   Kommissionens lovgivningsprogram for 2006 afspejler en opfattelse af Europa, der i dag er forældet:
<P>
- et antidemokratisk Europa, der følger en hemmelig "plan D" for at påtvinge os en forfatning, som franskmændene og hollænderne har forkastet,
<P>
- et Europa uden grænser, der er åbent for verdensomspændende indvandring og navnlig tillader hundredtusinde ulovlige indvandrere, der har fået opholdstilladelse i Spanien og Italien, at bosætte sig i andre medlemsstater,
<P>
- et antisocialt Europa, der gennem iværksættelsen af den ultraliberale Lissabon-strategi, afstedkommer udflytning af vores virksomheder og nedbryder vores arbejdsretlige bestemmelser (Bolkestein-direktivet, som hr. Chirac i april forsikrede var dødt og begravet, vil igen blive sat til afstemning her i Parlamentet),
<P>
- et identitetsløst Europa, der ved at indlede tiltrædelsesforhandlinger med Tyrkiet, der er en asiatisk og muslimsk stat, snart kun vil være europæisk af navn,
<P>
- et antinationalt Europa, der opløser vores nationer i en bureaukratisk superstat.
<P>
Vores folk har i dag ikke behov for endnu et lovgivningsprogram, men for et Europa baseret på det, der udgør dets identitet, nemlig dets nationers frihed og dets civilisations kraft.
<SPEAKER ID="111" LANGUAGE="" NAME="" AFFILIATION="">
<SPEAKER ID="112" LANGUAGE="FR" NAME="Marie-Arlette Carlotti (PSE )," AFFILIATION="">
<P>
   EU bør offentligt fordømme krænkelserne af menneskerettighederne og pressefriheden i Tunesien, således at den tunesiske offentlighed får kendskab hertil.
<P>
Det tunesiske styre forsøger ved hjælp af korridordiplomati at få os til i stilhed at forbigå den stadig mere foruroligende situation for de 401 politiske fanger, de fem politiske partier, der ikke har tilladelse til at henvende til frit til de tunesiske borgere, og de mange foreninger, der ikke kan udøve deres aktiviteter frit. Disse advokater, journalister, arbejdere og intellektuelle bliver undertrykt og bragt til tavshed.
<P>
Lad os for en gang skyld henvende os direkte til det tunesiske folk og fortælle dem, at Europa-Parlamentet ikke vil falde i hr. Ben Alis fælde og til stadighed udvise imødekommenhed over for et diktatur, som end ikke længere forsøger at skjule sin sande natur. 
<SPEAKER ID="113" LANGUAGE="" NAME="" AFFILIATION="">
<SPEAKER ID="114" LANGUAGE="PT" NAME="Ilda Figueiredo (GUE/NGL )," AFFILIATION="">
<P>
   I Fællesskabets budget er der afsat midler til at finansiere særlige programmer for forbrugerbeskyttelse, herunder for at støtte organisationer eller nævn, der arbejder med forbrugerbeskyttelse, og fremme deres inddragelse i Fællesskabets beslutningsprocesser. Vi finder det derfor rimeligt, at de nye medlemsstater tildeles samme støtte til deres aktiviteter, og at der tilstræbes en høj forbrugerbeskyttelsesstandard i alle EU's medlemsstater. Det er særlig vigtigt i de nye medlemsstater på grund af den deregulering, privatisering og liberalisering, som deres økonomier har været udsat for i den såkaldte overgang til markedsøkonomi, og fordi der nu efter tiltrædelsen næsten ikke eksisterer nogen forbrugerbeskyttelsesorganisationer.
<P>
Vi deler dog ikke ordførerens grundholdning til begrebet "forbruger" og forbrugerbeskyttelse, når han taler om at konsolidere det indre marked og fremme iværksætterånd og eller ønsker, at der udvikles en "forbrugerkultur" i disse lande gennem markedsøkonomien. Det bryder med de kulturelle rødder, der var før overgangen, hvor et menneskes værdi ikke var ensbetydende med dets evne til forbrug, en adfærd, som man nu søger at "sælge" for at fremme den forbrugerisme, som kapitalismens modsigelser forudsætter. 
<SPEAKER ID="115" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Ifølge ordføreren er offentligheden og virksomhederne i de 10 nye medlemsstater ikke vidende om de rettigheder og muligheder, som den harmoniserede EU-lovgivning giver med hensyn til forbrugerbeskyttelse. Vi er helt enige i den opfattelse, at forbrugerbeskyttelse er et vigtigt spørgsmål. Vi stiller os imidlertid kritiske over for flere af de foranstaltninger, som foreslås i betænkningen, f.eks. følgende:
<P>
- At ordføreren anbefaler, at forbrugerviden skal have højere prioritet i skolernes læreplaner i hele Europa, hvilket vi mener skal afgøres på nationalt plan og ikke af EU
<P>
- At Kommissionen skal gennemføre en "strategisk informations- og uddannelseskampagne" for at forberede forbrugerne på indførelsen af euroen i de nye medlemsstater
<P>
- At Kommissionen skal udarbejde en særskilt strategi for at fremme udviklingen af en forbrugerkultur i de nye medlemsstater. Dette kan gennemføres uafhængigt i de enkelte medlemsstater
<P>
- At forbrugerorganisationer skal modtage omfattende EU-midler, uden at betænkningen konkretiserer beløbenes størrelsesorden
<P>
- At regeringerne i de nye medlemsstater opfordres til at finansiere etableringen af forbrugerorganisationer, hvilket vi mener skal afgøres på nationalt plan.
<P>
Vi beklager, at EU-Parlamentet igen anvender et meget vigtigt politisk spørgsmål til at introducere nye budgetposter og alt for vidtgående EU-foranstaltninger.
<SPEAKER ID="116" LANGUAGE="" NAME="" AFFILIATION="">
<SPEAKER ID="117" LANGUAGE="SK" NAME="Zita Pleštinská (PPE-DE )." AFFILIATION="">
<P>
   - Jeg stemte for denne betænkning, fordi jeg mener, at den har stor betydning for alle de regioner, der ikke er i stand til at iværksætte deres egne udviklingsforanstaltninger uden finansiel støtte. Jeg lever selv i en af de fattigste regioner i Europa - Prešov-regionen - hvor BNP er mindre end 50 % af gennemsnittet i EU. Jeg glæder mig derfor over, at jobskabelse og fremme af vækst er de vigtigste målsætninger for statsstøtten. Ud fra et samhørighedsmæssigt synspunkt er det meget vigtigt at vedtage gennemsigtige kriterier, der giver alle ugunstigt stillede områder mulighed for at modtage finansiel støtte. Inddragelsen af de regionale forvaltninger i fordelingen af statsstøtten er et meget positivt skridt, idet dette sikrer, at disse midler tildeles på et gennemsigtigt grundlag.
<P>
I forbindelse med denne betænkning ønsker jeg at udtrykke min tvivl om det britiske forslag vedrørende de finansielle overslag, idet der i forslaget ikke tages hensyn til en af EU's grundlæggende målsætninger, nemlig udligningen af regionale forskelle. 
<SPEAKER ID="118" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Denne betænkning omhandler spørgsmålet om statsstøtte til udvikling af mindre gunstigt stillede regioner. Junilistens holdning er, at der kan føres regionalpolitik på nationalt niveau, så længe den ikke skævvrider konkurrencen på det indre marked.
<SPEAKER ID="119" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Vi beklager, at hovedparten af vores forslag ikke er blevet vedtaget, herunder forslag om virksomhedsudflytninger og bevarelse af offentlige tjenesteydelser, hvor statsstøtte har betydning, og hvor der i betænkningen ikke stilles noget konkret forslag om det første, og ikke siges noget som helst om det sidste.
<P>
Selv om vi bifalder, at de regioner, der er ramt af den såkaldte statistiske effekt, skal bevare den samme status med hensyn til denne støtte som konvergensregionerne frem til 2013, og uden nogen justeringsperiode, er det ikke nok til, at vi alligevel stemmer for.
<P>
Vi stemmer fortsat imod, fordi Europa-Parlamentet har tilsluttet sig Kommissionens holdning til statsstøtte, som den angiveligt for at imødegå konkurrenceforvridninger ønsker at begrænse procentuelt og ved at specificere, hvilken støtte medlemsstaterne kan yde til horisontale mål.
<P>
Det skal påpeges, at den nye reform af statsstøtten, som Kommissionen foreslår, indebærer en væsentlig indskrænkning af mulighederne for at yde statsstøtte. Reformen går alt i alt på tværs af en politik, hvor statsstøtte er en afgørende faktor i bestræbelserne for at fremme regionaludviklingen i samhørighedslandene.
<SPEAKER ID="120" LANGUAGE="FR" NAME="Carl Lang (NI )," AFFILIATION="">
<P>
   Ifølge Kommissionens oprindelige forslag skulle der fra og med 2007 indføres forbud mod statsstøtte til virksomheder i Frankrig. Dette forslag såvel som Bolkestein-direktivet er en del af den plan om at indføre et indre marked med skarp konkurrence, som blev vedtaget på topmødet i Barcelona, hvor Frankrig var repræsenteret ved hr. Chirac og hr. Jospin. Koterec-betænkningen indebærer visse forbedringer, idet Frankrig bevarer muligheden for at tildele statsstøtte, selv om den vil blive betydeligt mindre.
<P>
Den europæiske regionalpolitik, som i vid udstrækning betales af de franske skatteydere, er ikke blot mere og mere nærig i forhold til vores regioner (den fransktalende region Hainaut har således mistet strukturfondene under mål nr. 1), ved fremover at forhindre Frankrig i at føre en uafhængig industripolitik, udgør den også en trussel for flere hundrede virksomheders, som uden målrettet offentlig støtte vil være nødsaget til enten at flytte deres aktiviteter eller dreje nøglen om.
<P>
Et sådant Europa, som producerer arbejdsløshed og er antisocialt, fordi det er antinationalt, forkastede vores landsmænd den 29. maj. De ønsker et andet Europa, der respekterer deres nationale suverænitet og således også deres arbejde.
<SPEAKER ID="121" LANGUAGE="PT" NAME="Sérgio Marques (PPE-DE )," AFFILIATION="">
<P>
   Jeg takker Miloš Koterec for hans fremragende betænkning om den direkte statsstøttes rolle som redskab for regionaludvikling.
<P>
Jeg benytter anledningen til at udtrykke min enighed med ordføreren om, at loftet for støtteintensitet i regionerne i den yderste periferi bør forblive på samme niveau i den nye programmeringsperiode som i den foregående (2000-2006).
<P>
Jeg støtter også ordføreren i, at regionerne i EU's yderste periferi automatisk er støtteberettigede i henhold til traktatens artikel 87, stk. 3, litra a). Således fastsættes det i øvrigt også i traktaten om en forfatning for Europa. 
<SPEAKER ID="122" LANGUAGE="EN" NAME="Alyn Smith (Verts/ALE )," AFFILIATION="">
<P>
   Jeg undlod at stemme ved den endelige afstemning om denne betænkning. Selv om mange af betænkningens uoverensstemmelser blevet rettet under afstemningen, kunne betænkningen godt have været mere klar og præcis. Mange af ændringsforslagene fra min gruppe blev desværre forkastet, selv om de ville have forbedret betænkningen. Jeg mener, at betænkningen under alle omstændigheder kommer for sent til at påvirke Kommissionens holdning til dette meget vigtige spørgsmål. 
<SPEAKER ID="123" LANGUAGE="EN" NAME="Catherine Stihler (PSE )," AFFILIATION="skriftlig">
<P>
   Det glæder mig, at Kommissionen lyttede til medlemsstaterne og udarbejdede et nyt forslag om regionale tilskud (RSA). Jeg er enig i, at statstilskuddene bør være mindre, men mere målrettede. Der skal imidlertid stadig gøres meget for at sikre fleksibiliteten. Skotland har selv modtaget regionale tilskud, der har sikret tusindvis af arbejdspladser og hjulpet mange virksomheder godt i gang. Vi bliver nødt til at videreføre denne ordning. 
<SPEAKER ID="124" LANGUAGE="" NAME="" AFFILIATION="">
<SPEAKER ID="125" LANGUAGE="EN" NAME="Glyn Ford (PSE )," AFFILIATION="og">
<P>
   Jeg stemte for denne fælles beslutning om ekstraordinære udleveringer. Ingen i Europa kan endnu blive dømt for ulovlig aktivitet, men der er tilstrækkelige beviser på, at der næsten med sikkerhed er sket brud på fællesskabsretten i en række medlemsstater og ansøgerlande. De resultater, som Europarådets ordfører er nået frem til vedrørende dette spørgsmål, støtter denne konklusion.
<P>
Jeg støtter nedsættelsen af et midlertidigt udvalg, men vi må passe på ikke at vente til løbet er kørt. De særlige omstændigheder omkring ekstraordinære udleveringer vil være undersøgt til døde på tidspunktet for nedsættelsen af udvalget. Vi har i højere grad brug for en bredere undersøgelse af årsagerne snarere end symptomerne; en undersøgelse, der afdækker, hvordan vi beskytter demokratiet i EU og i andre lande, og hvordan vi kan bekæmpe terrorismen beskytte menneskerettighederne. 
<SPEAKER ID="126" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   Vi er enige i, at det er presserende at få effektiviseret EU's bistand, og at det er nødvendigt med en koordinering af den nuværende bistand. Det er positivt, at man i beslutningsforslaget tager fat på disse aspekter af udviklingspolitikken.
<P>
Junilisten mener imidlertid ikke, at EU skal arbejde med bistandsspørgsmål. Dette betydningsfulde område skal først og fremmest håndteres på nationalt plan. International koordinering af foranstaltninger skal ske inden for rammerne af allerede eksisterende internationale organisationer med legitimitet og erfaring. Vi er kritiske i forhold til visse formuleringer i beslutningsforslaget, f.eks., at EU skal øge den nuværende bistand.
<P>
Af ovenstående årsager har vi valgt at undlade at stemme i dette spørgsmål.
<SPEAKER ID="127" LANGUAGE="PT" NAME="José Albino Silva Peneda (PPE-DE )," AFFILIATION="">
<P>
   Det britiske formandskab har begået den historiske bedrift at skabe enighed i kritikken mod sig. Alle medlemsstater og alle politiske partier er enige om, at formandskabet ikke har skabt et eneste konkret resultat.
<P>
I juni rejste premierminister Blairs reformorienterede tale de allerstørste forventninger. Et halvt år efter er der intet sket.
<P>
Forhandlingerne om de finansielle overslag for 2007-2013 siger alt om, hvordan Det Forenede Kongerige har røgtet sit formandskab.
<P>
Jack Straw karakteriserede ganske tåbeligt det britiske forslag som disciplineret, retfærdigt og orienteret mod udvidelse og bedre konkurrenceevne, mens han voldsomt kritiserede det luxembourgske formandskabs forslag for at være urealistisk og ude af balance.
<P>
Virkeligheden viser sig noget anderledes. Det luxembourgske forslag havde ben at gå på og fik tilslutning fra 22 medlemsstater, mens alle medlemsstaterne og alle Europa-Parlamentets politiske grupper forkastede det britiske forslag.
<P>
Det Forenede Kongerige kan ikke finde nogen løsning på det problem, som det selv har skabt.
<P>
Den europæiske integration og de borgere, der går ind for den, vender sig imod den nationale egoisme, som dette formandskab hidtil har stået for. 
<SPEAKER ID="128" LANGUAGE="" NAME="" AFFILIATION="">
<SPEAKER ID="129" LANGUAGE="FR" NAME="Bruno Gollnisch (NI )." AFFILIATION="">
<P>
   - Hr. formand, vi stemte hverken for eller imod den fælles beslutning om hemmelig overførsel af fanger mistænkt for islamisk terror af CIA. Vi tager ikke stilling til den indholdsmæssige del, men mener, at selv om man bør protestere mod sådanne fremgangsmåder, for så vidt de reelt er blevet anvendt, bør en sådan protest fremsættes af medlemsstaternes regeringer, hvoraf nogle er USA's allierede.
<P>
Vi mener dog også, og det ønsker jeg at gøre helt klart, at situationen ikke er acceptabel. Der eksisterer en retsorden, som også gælder for dem, der krænker den på den grueligste måde, nemlig terroristerne. Det er fuldstændig i modstrid med vores traditioner, at mennesker indespærres uden adgang til verden udenfor og uden mulighed for at forsvare sig.
<P>
Man må vælge, for enten betragtes de personer, der tilbageholdes af USA, som krigsfanger og skal følgelig behandles som sådan og f.eks. modtage regelmæssige besøg af Røde Kors og frigives ved fjendtlighedernes ophør - jeg tænker her især på de krigsfanger, der blev taget til fange i Afghanistan - eller også betragtes de som almenretlige forbrydere på grundlag af de forhold, de sigtes for, og bør følgelig forsvares af advokat, have mulighed for at forsvare sig og gøres bekendt med den anklage, der er rejst mod dem. Det er grundlaget for vores civilisation. Vi må ikke lade terroren ødelægge vores grundlæggende værdier! 
<SPEAKER ID="130" LANGUAGE="EN" NAME="Proinsias De Rossa (PSE )," AFFILIATION="">
<P>
   Det er af absolut afgørende betydning, at Parlamentet støtter forslaget om nedsættelse af et undersøgelsesudvalg, som skal undersøge misbrug af fanger i påståede CIA-fængsler og hemmelige flyvninger over EU's territorium.
<P>
Europa må ikke lade sig kue af Bush-regeringen, der synes at opfatte os som "klienter", der uden videre vil godkende alle deres excesser. Det er latterligt, at den amerikanske udenrigsminister Condoleezza Rice synes at gå ud fra, at vi finder os i deres excesser med den begrundelse, at deres handlinger kan redde europæeres liv. Jeg går ud fra, at europæiske sikkerhedsstrategier også vil redde amerikaneres liv - men ingen af os bør anvende tortur.
<P>
Jeg støtter fuldt ud kravet fra Den Socialdemokratiske Gruppe om, at hele dette spørgsmål skal undersøges af et undersøgelsesudvalg i Europa-Parlamentets regi. Udvalget skal også have mandat til at undersøge hele spørgsmålet om beskyttelse af menneskerettigheder og demokratisk gennemsigtighed i forbindelse med bekæmpelsen af terrorisme. Jeg håber, at alle parlamentsmedlemmer vil bifalde det krav, der nu fremsættes af socialdemokratiske parlamentsmedlemmer, og støtte en øjeblikkelig nedsættelse af et undersøgelsesudvalg. 
<SPEAKER ID="131" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   I beslutningsforslaget beskæftiger man sig med et alvorligt spørgsmål. Men hvad er spekulationer og løse påstande, og hvad er fakta i den forbindelse?
<P>
Vi hilser en særlig undersøgelseskommission velkommen i Parlamentet. Alle undersøgelser, som søger at kaste lys over fakta, er velkomne i denne sag.
<P>
Men forskellige partigrupper forsøger nu at politisere dette spørgsmål. Vi mener, at der mangler tilstrækkelige faktuelle oplysninger, for at vi kan komme med en endelig vurdering i den ene eller anden retning. Parlamentet har som sædvanlig været sent ude med at behandle ændringsforslag og beslutningsforslag til forelæggelse på plenarforsamlingen. Derfor har vi i denne situation forsøgt at undgå alt for følelsesmæssig stillingtagen, indtil vi kender alle fakta i sagen. Vi ønsker blot at give udtryk for vores klare holdning, nemlig at samarbejde på efterretningsområdet ligger inden for medlemsstaternes kompetenceområde, og at dette er noget, som de selv kan træffe beslutning om i bilaterale og multilaterale aftaler. 
<SPEAKER ID="132" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Stadig flere kendsgerninger kommer frem om, hvad de amerikanske efterretningstjenester, særlig CIA, foretager sig i form af transport, bortførelse og ulovlig fængsling af borgere i europæiske lande, hvor de holdes isoleret og underkastes tortur. Vi må på det kraftigste fordømme disse forkastelige og kriminelle handlinger, der krænker de mest grundlæggende rettigheder.
<P>
Det gælder så meget mere, som det – til forskel fra, hvad nogen vil have os til at tro – ikke drejer sig om enkelttilfælde eller grundløse påstande. Tværtimod er de forhold, der er kommet til offentlighedens kendskab, kun endnu en top af det isbjerg, som USA's imperialistiske politik under dække af "bekæmpelse af terrorisme" sender mod FN's charter og folkeretten, mens USA selv udnytter FN til sine egne formål.
<P>
I øvrigt har den amerikanske regering trods sine retoriske manøvrer aldrig benægtet bortførelser og ulovlige fængsler.
<P>
Det er bydende nødvendigt at få hele sandheden frem om disse chokerende forhold og træffe foranstaltninger, der kan hindre sådanne kriminelle aktiviteter i fortsat at finde sted. 
<SPEAKER ID="133" LANGUAGE="EN" NAME="Claude Moraes (PSE )," AFFILIATION="">
<P>
   Jeg stemte for denne beslutning, fordi jeg, i lighed med mange bekymrede vælgere i London, mener, at der skal gennemføres en objektiv undersøgelse af de fremsatte påstande både med hensyn til CIA's formodede brug af EU-medlemsstater ved transport og ulovlig tilbageholdelse af fanger. 
<SPEAKER ID="134" LANGUAGE="EN" NAME="Tobias Pflüger (GUE/NGL )," AFFILIATION="">
<P>
   Den første lære, vi kan drage af sagen om CIA-flyvningerne, må være at lukke USA's og NATO's militærbaser såsom Aviano i Italien, Ramstein i Tyskland og Kogalniceanu i Rumænien, der er beliggende på EU's og dens kommende medlemsstaters område. Der er dybest set tale om infrastrukturer til transport af torturerede fanger.
<P>
EU's kommissær for retlige og indre anliggender, Franco Frattini, nedtoner sagen i videst mulig omfang og skubber ansvaret tilbage på medlemsstaterne. Dette er så meget desto mere uærligt, som sagen helt klart har en EU-dimension.
<P>
EU har indvilliget i at samarbejde tæt med NATO og USA omkring sikkerhedspolitik og den såkaldte bekæmpelse af terrorisme. Aftaler om samarbejde mellem sikkerhedstjenester og om den ubegrænsede overførsel af hemmeligstemplede oplysninger er omfattet af "Berlin Plus-aftalen", der giver EU ret til at gennemføre militære aktioner ved brug af NATO-kapacitet. I februar 2003 blev der indgået en aftale direkte med USA om et tæt samarbejde omkring transporten af mistænkte. Det er ikke kun den amerikanske regering, der har handlet skandaløst, idet de EU-tjenestemænd og EU-regeringer, der har vidst besked om forholdene, også har en del af skylden. 
<SPEAKER ID="135" LANGUAGE="EN" NAME="Catherine Stihler (PSE )," AFFILIATION="skriftlig">
<P>
   .CIA's formodede brug af europæiske lande ved transport og ulovlig tilbageholdelse af fanger bør fordømmes og undersøges grundigt. Det glæder mig, at den britiske regering kategorisk har erklæret, at regeringen vil samarbejde fuldt ud i forbindelse med Europarådets undersøgelse. 
<SPEAKER ID="136" LANGUAGE="" NAME="" AFFILIATION="">
<SPEAKER ID="137" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   Hvert år medtager Europa-Parlamentet en række "henstillinger" i sine initiativbetænkninger om EU's kandidatlande, mens der ikke nævnes noget om, hvilke "henstillinger", som den bulgarske befolkning kunne tænke sig at rette til EU.
<P>
Endnu en gang præsenteres vi for en helt igennem uacceptabel form for indblanding. Man henstiller således til Bulgarien om at gennemføre "væsentlige strukturelle reformer", og man hilser "privatiseringsprogrammet" velkommen. Logisk nok (hvis det er den rette betegnelse) opfordrer man til større gennemskuelighed i "processen for offentlige leverancer, udbud og kontrakter", til fryd for EU's store økonomisk-finansielle koncerner.
<P>
Det bliver dog ikke ved dét. Man anbefaler "foranstaltninger, der kan skabe større fleksibilitet på arbejdsmarkedet" og "øge arbejdskraftens mobilitet", ligesom man "minder Bulgarien om, at det … må gøre en øget indsats på alle områder, der vedrører det indre marked, for at garantere, at det fungerer effektivt". Endelig understreger man behovet for at "løse spørgsmål i tilknytning til ejerskab af jorden". Hvem mon der har øje for den?
<P>
Der kunne gives flere eksempler, men jeg tror, at disse er tilstrækkelige til at vise EU, når det er "bedst".
<SPEAKER ID="138" LANGUAGE="" NAME="" AFFILIATION="">
<SPEAKER ID="139" LANGUAGE="IT" NAME="Luciana Sbarbati (ALDE )." AFFILIATION="acquis">
<P>
   - Hr. formand, kære kolleger, jeg vil gerne understrege, at vi stemte for det kompromisændringsforslag, som Gruppen De Grønne/Den Europæiske Fri Alliance og De Europæiske Socialdemokraters Gruppe stillede i går aftes - og som jeg personligt bidragede til - selv om jeg mener, at dette ændringsforslag er svagere end teksten i artikel 21, som vi var med til at udarbejde.
<P>
Vi stemte for ændringsforslaget i børnenes interesse, for vi vil gerne have, at Parlamentet giver sin mening til kende på en samlet, stærk og overbevist måde og sender et budskab til Rumænien, så der kan findes en fornuftig løsning på problemet med internationale adoptioner. Vi forventer ikke, at det sker inden jul, men vi håber det alligevel, så disse børn - hvis ret til en familie bør have førsteprioritet, sådan som det stadfæstes i alle gældende internationale bestemmelser - kan blive genforenet med deres forældre.
<P>
Det er en menneskeret og en grundlæggende ret, som Parlamentet ønsker at understrege over for Rumænien, for en af de vigtigste ting, landet skal gøre for at opfylde EU's , er at sikre respekten for menneskerettighederne, i dette tilfælde børnenes ret til glæden ved at have en familie. 
<SPEAKER ID="140" LANGUAGE="PT" NAME="Ilda Figueiredo (GUE/NGL )," AFFILIATION="">
<P>
   I betænkningen bekræftes, at EU er velvillig over for, at Rumænien indtræder den 1. januar 2007, men samtidig stiller visse betingelser.
<P>
Ordføreren giver udtryk for bekymring over de vedvarende forsinkelser inden for mange områder, såsom forbedring af den administrative kapacitet, bekæmpelse af korruption, gennemførelse af den gældende fællesskabsret inden for visse landbrugssektorer, og på områderne offentlige indkøb og miljø.
<P>
Som det fremgår, stiller man krav, der indebærer direkte indblanding i de politiske valg, der træffes i Rumænien på områder som fødevaresuverænitet og -sikkerhed, offentlige kontrakter og administrativ kapacitet. Formålet er snarere at befordre de mægtigste landes økonomisk-finansielle koncerners interesser end at forbedre den rumænske befolknings velfærd.
<P>
Vi har derfor undladt at stemme. 
<SPEAKER ID="141" LANGUAGE="EN" NAME="Claude Moraes (PSE )," AFFILIATION="">
<P>
   Jeg stemte for Moscovici-betænkningen om Rumænien, men jeg mener, at den rumænske regering på visse centrale områder bør gøre hurtigere fremskridt, nemlig med hensyn til den omfattende, institutionaliserede forskelsbehandling af romaerne og opklaringen af påstandene om brug af formodede ulovlige tilbageholdelsescentre og statskorruption. 
<SPEAKER ID="142" LANGUAGE="" NAME="" AFFILIATION="">
<SPEAKER ID="143" LANGUAGE="PT" NAME="Duarte Freitas (PPE-DE )," AFFILIATION="">
<P>
   Først vil jeg gerne fudtrykke min glæde over, at Europa-Parlamentet har taget initiativ til denne betænkning, da jeg mener, at kvinders rolle i dette og andre erhverv er afgørende for en bæredygtig økonomisk og social udvikling i EU.
<P>
Hvad betænkningen angår, mener jeg, at den indeholder relevante forslag til Kommissionen med henblik på ligebehandling af mænd og kvinder og samme rettigheder i arbejdslivet.
<P>
Der bør ydes støtte til oprettelse af netværk for kvinder i EU's fiskeri, og de bør inddrages i udviklingen af kystaktionsgrupper og de nye regionale rådgivende råd.
<P>
Jeg bifalder også idéen om, at Kommissionen skal afsætte særlige midler til at støtte de initiativer, som foreslås i fru Attwoolls betænkning. 
<SPEAKER ID="144" LANGUAGE="SV" NAME="Hélène Goudin, Nils Lundgren og Lars Wohlin (IND/DEM )," AFFILIATION="">
<P>
   I denne betænkning anbefales vidtgående EU-foranstaltninger, som især sigter mod at forbedre kvindernes situation i fiskerisektoren. Junilisten mener, at EU er en værdiunion, og at kvinder og mænd skal behandles helt ens og have de samme muligheder og rettigheder.
<P>
Vi mener dog, at forskningsprojekter, foranstaltningsprogrammer, særlige erhvervsuddannelser og kvindenetværk skal etableres på nationalt eller lokalt plan, og at disse ikke skal reguleres og topstyres af Kommissionen og EU. Derfor valgte vi at stemme nej til denne betænkning. 
<SPEAKER ID="145" LANGUAGE="PT" NAME="Pedro Guerreiro (GUE/NGL )," AFFILIATION="">
<P>
   I fiskeriet og fiskersamfundene indtager kvinder i en rolle, der meget ligner den, som de udfører i landbruget, nemlig som støtte til aktiviteter, der ligger uden for selve fangstarbejdet. Det er arbejde ofte uden løn, som de udfører ved siden af deres arbejde i hjemmet. Det kan være sundhedsfarligt, men indebærer ingen ret til social beskyttelse.
<P>
Kvinder beskæftiget i det egentlige fangstarbejde udgør mindre end 3 % af arbejdsstyrken. Til gengæld udgør de størstedelen af arbejdsstyrken inden for forarbejdning og akvakultur, hvilket afspejler kvindernes stigende deltagelse på arbejdsmarkedet.
<P>
Kønsproblematikken er fortsat temmelig fraværende i fiskeriet, og kvinders deltagelse i fiskeriets organisationer og foreninger er meget beskeden.
<P>
Vi støtter derfor, at der med støtte fra Fællesskabet oprettes netværk og foreninger for kvinder i fiskeriet på lokalt og nationalt niveau med det formål at synliggøre kvinders rolle i fiskeriet, fremme kvinders deltagelse i den fælles fiskeripolitiks beslutningsproces og kaste lys over behovet for at bevare fiskerierhvervet som en økonomisk, socialt og kulturel aktivitet af grundlæggende betydning for fiskersamfundenes udvikling i de forskellige lande. 
<SPEAKER ID="146" LANGUAGE="EN" NAME="Catherine Stihler (PSE )," AFFILIATION="">
<P>
   Kvindernes betydning i fiskerisektoren glemmes ofte, selv om kvinder spiller en central rolle. I denne betænkning anerkendes kvindernes rolle i fiskerisektoren, og den bør støttes helhjertet. 
<SPEAKER ID="147" LANGUAGE="" NAME="Formanden." AFFILIATION="">
<P>
   - Stemmeforklaringerne er afsluttet. 
<SPEAKER ID="148" LANGUAGE="" NAME="" AFFILIATION="(Mødet udsat kl. 12.10 og genoptaget kl. 15.05)">
<SPEAKER ID="149" LANGUAGE="" NAME="" AFFILIATION="Næstformand">
<SPEAKER ID="150" LANGUAGE="DE" NAME="Lissy Gröner (PSE )." AFFILIATION="">
<P>
   - Hr. formand, jeg vil gerne udtrykke min tak til Parlamentet. Der var ca. 400 parlamentsmedlemmer, som støttede denne skriftlige erklæring. Denne støtte til, at børn skal have et fælles telefonnummer i Europa, hvor de kan ringe op og fortælle om deres sorger og bekymringer, går på tværs af partiskel og sker på tværs af landegrænser. 
<P>
Dermed giver vi hundredtusindvis af europæiske børn en stor julegave. Jeg håber, at Kommissionen hører denne appel klart og tydeligt. Jeg håber desuden, at det ikke bliver ved det, men at de svagestes sorger og bekymringer fortsat vil give anledning til at gøre noget aktivt. Hjertelig tak til alle, som engagerede sig heri, og til dem, der vil engagere sig i fremtiden.
<SPEAKER ID="151" LANGUAGE="" NAME="Formanden." AFFILIATION="">
<P>
   - Næste punkt på dagsordenen er forhandling om fem beslutningsforslag om menneskerettighedssituationen i Tibet og Hongkong(1).
<SPEAKER ID="152" LANGUAGE="EN" NAME="Glyn Ford (PSE )," AFFILIATION="">
<P>
   Hr. formand, min gruppe er alvorlig bekymret over menneskerettighedssituationen i Kina. Vi modtager løbende meldinger om fortsat anvendelse af dødsstraf og umenneskelig og nedværdigende behandling i fængsler, herunder anvendelse af tortur. Dette gør sig især gældende i Tibet, hvor vi fortsat modtager mange meldinger om krænkelser, navnlig af buddhistiske munke og buddhister.
<P>
Med hensyn til Hongkong støtter vi klart indførelsen af almindelig stemmeret. Jeg ønsker imidlertid at bemærke, at i alt for mange lande i verden ville man ikke have tilladt, at titusindvis af mennesker demonstrerede den 4. december for indførelsen af en sådan almindelig stemmeret.
<P>
Vi har imidlertid et problem. I beslutningens punkt 14, hvor vi har fremsat anmodning om delt afstemning, opfordres Dalai Lama til at tale i Europa-Parlamentet i sin egenskab af, hvad man ville opfatte som statsoverhoved. Jeg mener ikke, at vi bør ændre vores Kina-politik så radikalt i forbindelse med en hastedebat. Jeg har personligt mødt og talt med Dalai Lama ved to lejligheder. Jeg har ikke noget at indvende mod, at han inviteres til møde i Udenrigsudvalget eller til andre møder. PSE-Gruppen og jeg vil imidlertid ikke kunne støtte denne udtalelse, hvis dette punkt fastholdes. 
<SPEAKER ID="153" LANGUAGE="DE" NAME="Eva Lichtenberger (Verts/ALE )," AFFILIATION="">
<P>
   Hr. formand, mine damer og herrer, det er beklageligt, at vi til stadighed skal beskæftige os med menneskerettighedssituationen i Kina her i Parlamentet. Og hvor meget europæerne end måtte ønske sig en forbedret situation, således at vi kan opretholde intakte og frugtbare relationer til Kina, ser det rent faktisk ud, som om situationen er blevet massivt forværret i den senere tid.
<P>
Igen og igen støder vi på problemet med, at Dalai Lama bliver behandlet som separatist, selv om han altid har støttet "ét-Kina-politikken", ikke støtter nogen secessionistiske bevægelser og anmoder om autonomiforhandlinger på en ekstrem rolig og fredelig måde.
<P>
Derudover vil jeg godt gøre opmærksom på et særligt forhold, nemlig at der nu udøves pres ikke blot på munke i klostre, men også på den almindelige befolkning. Der finder en regulær genopdragelse sted, som er fuldstændig uacceptabel, hvilket også er bevæggrunden for, at jeg opfordrer Dem til at stemme for beslutningsforslaget.
<SPEAKER ID="154" LANGUAGE="EN" NAME="Elizabeth Lynne (ALDE )," AFFILIATION="">
<P>
   Hr. formand, for to måneder siden vedtog vi et uopsætteligt beslutningsforslag i Parlamentet om Tenzin Delek Rinpoche, og han er stadig ikke blevet løsladt. Nu er vi her igen, denne gang for at forsøge at sætte fokus på den "patriotiske uddannelseskampagne" i tibetanske klostre. I sidste måned blev fem tibetanske munke arresteret i Drepung-klosteret. Vi har hørt, at de også er blevet tortureret i politiets varetægt. Hvilken kriminel handling har de begået? Den kriminelle handling består i, at de nægtede at underskrive erklæringer, der beskriver Dalai Lama som en farlig separatist.
<P>
Den offentlige uddannelse blev iværksat som et undertrykkelsesmiddel i 1996 i Kina, men der er sket en eskalation siden 2005. Den kinesiske regering forsøger at hjernevaske befolkningen. Der er ikke tale om offentlig uddannelse, men om undertrykkelse af menneskerettighederne. Kina vil uden tvivl på ny hævde, at dette er et internt kinesisk anliggende, men det internationale samfund kan ikke undlade at reagere, når fredselskende mennesker underlægges denne form for behandling.
<P>
Vi må navnlig vide, hvad der skete med den unge tibetanske munk ved navn Ngawang Jangchub, der døde i oktober under en "patriotisk opdragelsessession". Den kinesiske regering må lytte til vores krav om respekt for menneskerettighederne. Hvis dette ikke sker, bør vi som minimum - og jeg mener som minimum - fastholde EU's embargo på våbenhandel. I modsætning til de tidligere talere ønsker jeg, at Dalai Lama kommer hertil for at tale i Europa-Parlamentet. 
<SPEAKER ID="155" LANGUAGE="DE" NAME="Thomas Mann (PPE-DE )," AFFILIATION="">
<P>
   Hr. formand, i begyndelsen af oktober døde den 28-årige munk Ngawang Jangchub i sin celle i klostret Drepung. Hans død blev forvoldt under et forhør af en gruppe fra kampagnen for såkaldt patriotisk genopdragelse.
<P>
Ved hjælp af drastiske fysiske og psykiske genopdragelsesforanstaltninger skal systemkritikere tvinges til at makke ret. Siden 1996 har mere end 10.000 munke og nonner i Tibet været udsat for hjernevaskning, hvilket er en eklatant overtrædelse af menings- og religionsfriheden. Trusler, fængslinger og tortur skal få klosterbeboere til skriftligt at erklære Dalai Lama for statsfjende og separatist. Den 23. november besatte kinesiske sikkerhedsstyrker klosteret i nærheden af hovedstaden, hvilket fru Lynn netop var inde på. De anholdt fem præster. Som følge heraf demonstrerede 400 munke fredeligt for deres frigivelse. Svaret kom prompte fra politiet og specialenhederne. I dagevis blev klostret hermetisk afskåret fra omverdenen. Er kineserne ligeglade med de beslutningsforslag om menneskerettighedsspørgsmål, som Parlamentet vedtager? Kommissionens og Rådets indgriben, hr. Verheugen, er tilsyneladende heller ikke nok. Eller er de måske kun fodnoter i en stort anlagt dialog mellem EU og Kina? På vegne af PPE-DE-Gruppen vil jeg godt minde Dem om vores forhandlinger i oktober, hvor vi krævede en forbedring af de livstruende fængselsbetingelser for den højt ansete lama Tensin Delek Rinpoche med henblik på at muliggøre en fair retssag.
<P>
Manfred Nowak, FN's særlige rapportør om tortur, fremlagde for nylig resultaterne af hans kontrolbesøg i kinesiske fængsler, arbejdslejre og politistationer. Han bekræfter torturen og mishandlingen af fanger og mistænkte. Det kinesiske system med genopdragelse gennem arbejde bevirker, at personer kan anbringes i en lejr i op til tre år uden dom. Det er en klar overtrædelse af den personlige integritet og ethvert menneskes værdighed!
<SPEAKER ID="156" LANGUAGE="" NAME="Lidia Joanna Geringer de Oedenberg" AFFILIATION="for PSE-Gruppen. - (PL) ">
<P>
   , Hr. formand, i oktober 2005 vedtog Parlamentet en beslutning om de kinesiske myndigheders uretfærdige fængsling af lama Tenzin Delek Rinpoche. Denne beslutning havde ingen indvirkning, idet Tenzin Delek Rinpoche stadig tilbageholdes og tortureres på trods af dårligt helbred. Den påviste blot omfanget af krænkelserne af menneskerettighederne i Kina.
<P>
De kinesiske myndigheder er ved at gennemføre en "patriotisk opdragelsesstrategi" og tvinger i denne forbindelse tibetanere til at underskrive erklæringer, hvor de forkaster Dalai Lama som deres spirituelle leder og anerkender, at Tibet er en del af Kina. Enhver, der nægter at underskrive en sådan erklæring, trues med forfølgelse og fængsling. De tibetanske munke er særlig udsatte, som fremhævet gentagne gange af Europa-Parlamentets medlemmer. Disse usædvanlige "patriotiske opdragelsessessioner" har allerede medført et dødsfald under uopklarede omstændigheder og fængsling af fem andre munke. Derudover har Drepung-klosteret med dets 7.000 indbyggere været besat af de kinesiske specialstyrker siden den 25. november og er således blevet totalt afskåret fra omverdenen.
<P>
I lyset af situationen i Tibet er det klart, at det internationale samfund forsat må lægge pres på Kina for at forbedre forholdene i fængslerne og for at afskaffe anvendelsen af tortur og dødsstraf. Derudover skal det tibetanske folk støttes i dets kamp for overlevelse og bevarelse af en national identitet. Det er også værd at nævne, at der i dag kun er omkring 12 klostre tilbage af de over 3.000 buddhistiske klostre, der tidligere eksisterede i Tibet.
<P>
Jeg håber, at vi omsider vil nå vores mål med vedtagelsen af endnu en beslutning. Vi må gøre vores yderste for at sikre, at de kinesiske myndigheder sætter en øjeblikkelig stopper for sådanne åbenlyse krænkelser af borgerrettighederne. 
<SPEAKER ID="157" LANGUAGE="EN" NAME="Marios Matsakis," AFFILIATION="">
<P>
   Hr. formand, i lyset af den begrænsede tid vil jeg blot komme med én selvkritisk bemærkning vedrørende Hongkong.
<P>
Vi kræver, at systemet, hvor den øverste leder vælges af en komité bestående af ca. 800 i Hongkong bosiddende personer, som udpeges af Beijing, afskaffes. Det må imidlertid retfærdigvis anføres, at et sådant system uden tvivl er bedre end det tidligere system, hvor den tidligere britiske koloni blev ledet af en guvernør udpeget af den engelske dronning. Jeg erindrer ikke, at Europa-Parlamentet på dette tidspunkt vedtog nogen beslutninger, der fordømte, at Storbritannien pressede et så udemokratisk system ned over hovedet på befolkningen i Hongkong. Hvilken ret har Parlamentet i øvrigt selv i dag til at kritisere den britiske kolonipolitik? Parlamentet vovede ikke at gøre dette tidligere, og jeg formoder, at Parlamentet heller ikke vil vove at gøre dette i dag, hvad angår den britiske kolonibesættelse af ca. 300 km2 på Cypern, hvor tusindvis af cypriotiske borgere er underlagt en administrator udpeget af den engelske dronning.
<P>
Før jeg bliver for kontroversiel for mine ærede britiske kolleger, lad mig afslutningsvis sige, at vi i denne beslutning stiller krav om fastsættelse af en tidsplan for valget af Hongkongs øverste leder ved almindelige valg. Vi bør imidlertid snarest vedtage en beslutning med krav om en afslutning på den britiske kolonisering af Cypern. 
<SPEAKER ID="158" LANGUAGE="FR" NAME="Gérard Onesta" AFFILIATION="">
<P>
   , Hr. formand, mine damer og herrer, vi har nu endelig sikkerhed for, at den mystiske snemand, Yeti, ikke eksisterer, for hvis det var tilfældet, ville de kinesiske myndigheder som led i deres patriotiske opdragelsesprogram allerede have fået ham til at underskive en erklæring om, at Dalai Lama er en farlig person, og have offentliggjort den. Jeg betragter Dalai Lama som en særdeles ærværdig person og ville være meget beæret over at høre ham tale her i Parlamentet.
<P>
Hvordan kan vi mere alvorlig talt lade vores forfærdelse over et diktatorisk styre, der undertrykker, fængsler, torterer og dræber, komme til udtryk på anden måde end i vores lille debat her i eftermiddag? Eftersom verdens ungdom om 30 måneder forsamles i Beijing til De Olympiske Lege, og det kinesiske styre har til hensigt at udnytte denne begivenhed til at forherlige sin pseudodemokratiske model, vil jeg i al beskedenhed foreslå, at vi giver vores atleter mulighed for at være bærere af et budskab om fred, demokrati og frihed, således at de kan forsvare den tibetanske sag, idet vi ellers vil svigte alle i denne del verden.
<SPEAKER ID="159" LANGUAGE="NL" NAME="Erik Meijer" AFFILIATION="">
<P>
   , Hr. formand, det britiske kolonistyre har ikke efterladt en parlamentarisk-demokratisk struktur i Hongkong, men snarere skabt forventning om, at Folkerepublikken Kina ville indføre dette system der. Da Hongkong blev givet tilbage til Kina, blev der udtænkt en løsning med to systemer i ét land. Befolkningen nærede den illusion, at dette for Hongkong ville betyde, at der i modsætning til i resten af Kina kunne eksistere et parlamentarisk demokrati på grundlag af almindelig valgret og et flerpartisystem. Man mente, at det på den måde kunne være et prøveområde for fremtidige udviklinger i resten af Kina.
<P>
I mellemtiden ved vi, hvad de to systemer betyder, nemlig kapitalisme under det regerende partis kontrol i størstedelen af Kina og kapitalisme uden denne kontrol i Hongkong. I begge tilfælde mangler demokratiet. Situationen i Hongkong, hvor en lille udvalgt gruppe har fået overladt ansvaret for selvstyret, er naturligvis langt at foretrække frem for situationen i Tibet, hvor vold, chikane og genopdragelse er de centrale myndigheders midler.
<P>
Min gruppe var ikke medunderskriver af beslutningsforslaget, men jeg vil alligevel støtte det. I øvrigt vil jeg minde om, at Dalai Lama allerede har talt her i Parlamentet. 
<SPEAKER ID="160" LANGUAGE="" NAME="Urszula Krupa," AFFILIATION="for IND/DEM-Gruppen. - (PL) ">
<P>
   Hr. formand, debatten i dag om krænkelser af menneskerettighederne er centreret omkring Tibet. Den 23. november lukkede den offentlige sikkerhedstjeneste et af de ældste tibetanske, buddhistiske munkeklostre efter ordre fra de kinesiske myndigheder. De arresterede en af de ældste munke og fire andre, hvis skæbne er ukendt. En "patriotisk opdragelsesstrategi", der er udtryk for ren indoktrinering, er blevet indført i landet med henblik på at fremme støtten til den kinesiske regering blandt de tibetanske munke og med henblik på at bekæmpe den eksilerede Dalai Lamas indflydelse. Tibet har været besat på brutal vis af Kina siden 1950. Tibetanerne har imidlertid ikke opgivet deres fredelige kamp for frihed, selv om mindst en femtedel af landets indbyggere er døde af sult, blevet tortureret til døde eller henrettet. Næsten alle landets klostre, der engang talte 6.500, ligger i ruiner.
<P>
Vor hellige fader Johannes Paul II mindede os om, at kimen til destabilisering, oprør og vold uundgåeligt lægges, når menneskerettigheder ignoreres eller krænkes. Der er et presserende behov for at genskabe bevidstheden om værdigheden for det enkelte menneske, skabt i Guds billede og lighed, således at dette kan danne et godt udgangspunkt for frihed, retfærdighed og fred på jorden.
<P>
Folkerepublikken Kinas regering fører imidlertid tilmed streng kontrol med religiøs praksis og de steder, hvor denne praksis udøves. Regeringen begrænser antallet af munke og anvender eksil som straf, især for enhver, der ikke er tilpas underdanig. Uanset tragediens massive omfang i Tibet er det imidlertid værd at bemærke, at problemet med krænkelser af menneskerettighederne, et spørgsmål, der allerede er blevet drøftet i Europa-Parlamentet, berører hele den kinesiske nation. Den kinesiske befolkning har været undertrykt i årevis, og enhver manifestation af civil uafhængighed i landet bliver undertrykt. Der er detaljeret dokumentation for de metoder og instrumenter, der anvendes til at torturere fanger og for den brutale behandling, de udsættes for, selv når de blot har udtrykt deres utilfredshed. Sådanne metoder er bevis på det grusomme barbari, der eksisterer i landet.
<P>
Situationen i Kina i nyere tid kan beskrives som en yderst eksplosiv blanding af kommunisme og kapitalisme. De økonomiske hensyn er blevet den eneste drivkraft for landets udvikling, og der tages ikke længere hensyn til menneskerettigheder og moralske standarder. Selv om det meget vel kan være tilfældet, at magthaverne er ansvarlige for krænkelserne af menneskerettighederne i de enkelte lande, bør vi ikke glemme, at den moralske relativisme i den vestlige verden også bærer en del af ansvaret. Der fremsættes hårdnakkede påstande om, at den vestlige verden understøtter menneskerettigheder, samtidig med at selskaber fra stort set alle lande i verden har svært ved at modstå det enorme afsætningsmarked og den billige arbejdskraft, især i "uddannelse gennem arbejde"-lejrene. Udsigterne til enorme fortjenester gør det nemmere for dem at lukke øjnene for fangernes tragiske situation og for den kendsgerning, at den materialistiske civilisation, der er ved at udvikle sig, ender i en katastrofe præget af fattigdom og helvede på jorden for nogle og et paradis for de rige.
<P>
Vi opfordrer derfor det internationale samfund til at holde op med at betragte Kina som en gigantisk arbejdslejr med billig arbejdskraft, og til at menneskerettighederne respekteres, ikke kun i Tibet og Hongkong, men i hele Kina. 
<SPEAKER ID="161" LANGUAGE="NL" NAME="Philip Claeys (NI )." AFFILIATION="lao gai">
<P>
   - Hr. formand, et af problemerne i forbindelse med de uophørlige krænkelser af menneskerettighederne i det kommunistiske Kina er manglen på en troværdig, konsekvent og resolut protest fra EU. Vi taler altid om menneskerettigheder, men vi handler ikke i overensstemmelse med vores ord. EU og de fleste medlemsstater er mere interesserede i Kinas økonomiske potentiale end i overholdelse af menneskerettighederne.
<P>
Tænk blot på Det Europæiske Råds forsøg på at ophæve våbenembargoen mod Kina. Tænk blot på de europæiske handelsmissioner, som i øjeblikket går i vejen for hinanden i Kina. Jeg var også flov, da jeg for nogen tid siden hørte, at den belgiske regering havde nægtet Dalai Lama adgang til Belgien, fordi det ville være uheldigt for vores kontakter med det kommunistiske Kina.
<P>
Vi taler nu om situationen i Tibet og Hongkong, men vi kunne tilføje truslerne over for Taiwan eller eksistensen af -koncentrationslejrene i Kina. Det er på tide, at der kommer et kraftigt signal fra Europa, f.eks. ved at invitere Dalai Lama til at besøge Europa-Parlamentet. 
<SPEAKER ID="162" LANGUAGE="EN" NAME="Günther Verheugen," AFFILIATION="">
<P>
   Hr. formand, Kommissionen deler Parlamentets bekymring over menneskerettighedssituationen i Kina, navnlig tilbageholdelsen af munke og nedlukning af klostre i Tibet såvel som den forfatningsmæssige udvikling i Hongkong. Disse spørgsmål er højt prioriteret på dagsordenen for vores dialog med Kina.
<P>
Kommissionen glæder sig også over og støtter Rådets (generelle anliggender og eksterne forbindelser) konklusioner fra mødet den 12. december, hvor der udtrykkes stor bekymring over Kinas menneskerettighedspolitik, navnlig med hensyn til mindretalsrettigheder.
<P>
Den 12. december godkendte Rådet (generelle anliggender og eksterne forbindelser) også Kommissionens forhandlingsmandat til en ny partnerskabs- og samarbejdsaftale med Kina. Det fremgår endvidere af mandatet, at en samarbejdsaftale med Kina skal indeholde en standard menneskerettighedsklausul. Jeg vil gerne understrege, at vi i mange år ikke har indgået aftaler med andre parter uden en sådan menneskerettighedsklausul.
<P>
Med hensyn til Hongkong støtter EU indførelsen af demokrati overalt i verden, idet dette bedst sikrer en lovlig, stabil, ansvarlig og gennemsigtig regeringsledelse, beskyttelse af rettigheder og friheder og opretholdelse af retsstaten. EU støtter hurtige og mærkbare fremskridt hen imod den endelige målsætning om almindelige valg i Hongkong som fastsat i den grundlæggende lovgivning og i overensstemmelse med befolkningens ønsker i Hongkong. Det er vigtigt, at vi fastholder presset på Kina om at arbejde hen imod almindelige valg i Hongkong.
<P>
Med hensyn til situationen i Tibet har EU prioriteret Tibet meget højt på dagsordenen for dialogen med Kina. EU har navnlig fokuseret på bevarelsen af det tibetanske folks kulturelle, religiøse og sproglige identitet. Situationen i regionen, som vi følger meget nøje, vækker alvorlig bekymring, navnlig med hensyn til udøvelsen af religionsfriheden. Det bekymrer os at se, at de lokale myndigheder har indført strenge tidsbegrænsninger for udøvelsen af denne frihed, og vi beklager de seneste tilfælde af tilbageholdelse af munke og navnlig blokaden af Drepung-klosteret i Lhasa.
<P>
Vi håber, at der snart findes en løsning, der er forenelig med den kinesiske suverænitet såvel som med respekten for den tibetanske befolkning. Vi mener, at denne målsætning kun kan opfyldes gennem en fredelig proces baseret på dialog. Vi har i årevis stillet krav om og vil forsat stille krav om indledning af en sådan dialog. Vi støtter derfor fuldt ud den proces, der har fundet sted i de senere år, mellem Beijing og repræsentanter for Dalai Lama.
<P>
Vi tror fuldt og fast på, at der kun kan findes en varig løsning på det tibetanske spørgsmål gennem en sådan direkte dialog. Vi mener ikke, at der skal stilles betingelser for indledning af en direkte dialog. På den anden side skal begge parter afholde sig fra at foretage handlinger, der vil ødelægge den tillid, der synes afgørende for, om man kan finde frem til en løsning. 
<SPEAKER ID="163" LANGUAGE="" NAME="Formanden." AFFILIATION="">
<P>
   - Forhandlingen er afsluttet.
<P>
Afstemningen finder sted efter forhandlingen. 
<SPEAKER ID="164" LANGUAGE="" NAME="Formanden." AFFILIATION="">
<P>
   - Næste punkt på dagsordenen er forhandlingen om seks beslutningsforslag om menneskerettigheder i Rusland. 
<SPEAKER ID="165" LANGUAGE="FI" NAME="Reino Paasilinna (PSE )," AFFILIATION="">
<P>
   Hr. formand, hr. kommissær, mine damer og herrer, jeg er taknemmelig over, at det er blevet muligt at nå til enighed om en fælles beslutning om ngo'ernes situation i Den Russiske Føderation.
<P>
Det er også vigtigt, at vi er nået til enighed, idet det derved bliver nemmere for os at påvirke beslutningstagerne i Rusland. Idet dette spørgsmål er blevet presserende, ønskede vi socialdemokrater blot at fokusere på det spørgsmål, som beslutningen vedrører. Spørgsmålet er også presserende for dumaen, der skal drøfte spørgsmålet om fem dage.
<P>
I forbindelse med det næste møde i Parlamentet skal vi drøfte beslutningen om Tjetjenien. Vi er helt enige med den russiske ombudsmand for menneskerettigheder, Vladimir Lukin, i, at lovforslaget krænker den russiske forfatning. Det er også i strid med international ret. Jeg håber, at Vladimir Lukins synspunkter har vægt, idet han har været formand for Det Parlamentariske Samarbejdsudvalg EU-Rusland i mange år.
<P>
Ngo'ernes frihed til at arbejde er grundlæggende for demokratiet og et stabilt civilsamfund, som de russiske magthavere har udtalt, de støtter. Som medlem af Europarådet har Rusland forpligtet sig til at overholde konventionen om beskyttelse af menneskerettigheder og grundlæggende frihedsrettigheder, og Ruslands planer om at begrænse foreningsfriheden er f.eks. fuldstændig i strid med denne. Parlamentet er bekymret over den seneste udvikling i Rusland, og dumaen har nu en fremragende mulighed for at bidrage til udviklingen af demokrati. Den kan vise, at der kan ske forandringer. Vi håber naturligvis, at dette vil ske. 
<SPEAKER ID="166" LANGUAGE="DE" NAME="Milan Horáček (Verts/ALE )," AFFILIATION="">
<P>
   Hr. formand, kære kolleger, den samfundsmæssige udvikling i Rusland er alarmerende. Den planlagte umyndiggørelse af ngo'er med den nye lov, de vedvarende repressive foranstaltninger mod de tidligere chefer for oliegiganten Jukos, Michail Khodorkovskij og Platon Lebedev, og krigssituationen i Tjetjenien er eksempler på grove overtrædelser af menneskerettighederne.
<P>
I strid med russisk ret holdes Khodorkovskij og Lebedev i straffelejre i Sibirien, hvilket er langt væk fra Moskva og nord for polarcirklen ved -50°. Dertil kommer, at Lebedev er alvorligt syg, kontakten til familie og advokater er ekstremt besværlig, og de har ingen adgang til informationer og får ikke nogen aviser. Deres forsvarere Jevgenij Baro og Jurij Schmit skal nu selv for retten i næste uge på grund af en påstand om bagvaskelse. Disse menneskerettighedsforagtende tilstande inden for det russiske retsvæsen forstærkes af de tiltagende begrænsninger i pressefriheden. Vi bør selv danne os et billede af denne udvikling og opfordre Rådet og Kommissionen til at påvirke Rusland, således at menneskerettighederne bliver overholdt.
<SPEAKER ID="167" LANGUAGE="EN" NAME="Marios Matsakis (ALDE )," AFFILIATION="">
<P>
   Hr. formand, det er kun ret og rimeligt at sige, at Rusland gennem de senere år har gjort betydelige fremskridt med hensyn til respekt for menneskerettighederne, hvilket er prisværdigt. Desværre er der stadig behov for fremskridt på en række områder i dette kæmpeland med den meget lange og enestående historie og kultur, og Rusland må anspores til at gøre noget ved de problemområder, hvor der er behov for reformer.
<P>
Et af disse områder er ngo-lovgivningen. Det er almindeligt anerkendt, at ngo'er og almennyttige organisationer ofte er nøglen til udviklingen af et stærkt og velfungerende civilsamfund. Der findes ikke mange sådanne organisationer, fra børnehjælpsorganisationer til forbrugergrupper, i Rusland. Det er selvfølgelig en kendsgerning, at Rusland har lidt hårdt under terrorismen i de seneste par år, og at den offentlige mening, som udtrykt gennem valgte repræsentanter, om visse ngo'er, navnlig ngo'er i Tjetjenien, kan tangere det ekstreme og være urimelig legalistisk og hård.
<P>
Selv om dette er forståeligt under visse omstændigheder, er det ikke acceptabelt ud fra et menneskerettighedssynspunkt. Vi opfordrer derfor den russiske duma til at lytte til vores råd og afsætte den nødvendige tid til at revidere og gennemføre lovgivningsændringerne i lyset af de henstillinger, der er blevet fremsat i præsidentens analyse, Europarådets foreløbige udtalelse og denne beslutning. 
<SPEAKER ID="168" LANGUAGE="NL" NAME="Erik Meijer (GUE/NGL )," AFFILIATION="">
<P>
   Hr. formand, i årevis er det i Vesteuropa fremhævet, at Rusland ikke var demokratisk, og at der var meget, der skulle forandres der. De sidste 14 år har der faktisk fundet gennemgribende ændringer sted. Økonomien ligner nu i højere grad USA's økonomi. De forskelle, som derved er opstået mellem rige og fattige, er i mellemtiden større end i EU.
<P>
Hvad angår demokrati og menneskerettigheder, er situationen bestemt ikke bedre end i Sovjetunionens sidste år under ledelse af Gorbatjov, og undertrykkelsen i Tjetjenien overgår Stalins forbrydelser. Når det gælder demokrati og menneskerettigheder, fortsætter Rusland en dårlig tradition. I forhold til tidligere er det ikke så meget Rusland, der er forandret, men den holdning, der er til Rusland i EU-landene.
<P>
Tidligere betragtede vi i Vesteuropa Østeuropa under Sovjetunionens ledelse som en økonomisk konkurrent og militær modstander. Nu betragter vi Rusland som en forbundsfælle og energileverandør. Ifølge den tidligere tyske forbundskansler, som nu står på Ruslands lønningsliste, er der i øjeblikket endda tale om et fuldendt demokrati. Under disse omstændigheder kan det ikke overraske, at der er stadig mindre plads til uafhængige tv-kanaler, og at forenings- og forsamlingsfriheden begrænses.
<P>
Borgerne får stadig mindre mulighed for at blive inddraget i regeringens politik. Med en lov, som placerer borgeres ikke-kommercielle organisationer under myndighedernes kontrol, der kan stoppe finansieringen af dem og opløse dem, fortsætter Ruslands tilbagevenden til en plettet fortid yderligere. Derfor er det berettiget, at Parlamentet støtter Europarådets kritik. 
<SPEAKER ID="169" LANGUAGE="EN" NAME="Charles Tannock (PPE-DE )," AFFILIATION="siloviki'en">
<P>
   Hr. formand, Rusland er fortsat det største land i verden, og fordi Rusland er medlem af Europarådet og OSCE, er landet i højere grad underlagt kontrol og kritik fra EU med hensyn til grundlæggende demokratiske rettigheder. Rusland har i øjeblikket visse privilegier såsom partnerskabs- og samarbejdsaftalen, et strategisk partnerskab baseret på aftalen om de fire fælles rum, og har mulighed for finansiering gennem ENPI og EIB.
<P>
Rusland er fortsat et demokrati, om end et ufuldkomment demokrati. Der har imidlertid i nogen tid været udtrykt bekymring over, at Kreml og , de såkaldte magtfulde mænd. som står præsident Putin nær, har forsøgt at begrænse navnlig mediefriheden og ngo'ernes frihed, når myndighederne mente, at de gik imod russiske strategiske interesser såsom den blodige konflikt i Tjetjenien eller strategien om at omstøde nogle af de kontroversielle frasalg i olie- og gasindustrien først i 1990'erne med henblik på at styrke statens position. 
<P>
En lille gruppe mænd som f.eks. Khodorkovskij høstede meget store fortjenester. Han blev dømt for flere strafbare forhold, og staten generhvervede hans omfattende aktiver i Jukos gennem en renationalisering. I kølvandet på den kontroversielle rettergang var der beskyldninger på internationalt niveau om politisk manipulation af retssystemet. Dumaen godkendte for nylig, den 23. november, en lov, der begrænser foreningsfriheden og udenlandske ngo'ers muligheder for at arbejde i Rusland ved at fastsætte skattemæssige og bopælsmæssige krav ved registrering. Europarådet har i en foreløbig udtalelse sået alvorlig tvivl om lovens forenelighed med den europæiske menneskerettighedskonvention.
<P>
Det tjener imidlertid til præsident Putins ros, at han har lyttet til indvendingerne og anmodet om en omskrivning af visse bestemmelser i lovforslaget, der krænker grundlæggende menneskerettigheder, og som ikke er nødvendige fra et retligt synspunkt for at bekæmpe terrorisme, navnlig i Tjetjenien, og hvidvaskning af penge.
<P>
Jeg håber, at fornuften vil råde. Vi ønsker alle et demokratisk, europæisk Rusland med de samme grundlæggende fælles værdier med hensyn til menneskerettigheder som os. 
<SPEAKER ID="170" LANGUAGE="DE" NAME="Bernd Posselt" AFFILIATION="">
<P>
   , Hr. formand, min gruppe hilser det foreliggende beslutningsforslag velkommen, og det gælder især betragtning I og punkt 8-13, fordi emnet heri perspektiveres således, som hr. Horáček og jeg ønskede. Det sker ofte, at vi tager kampen op med de små diktatorer og forsømmer at gøre noget ved menneskerettighedssituationen i de store lande, som er vigtige for os strategisk og økonomisk. Det glæder mig meget, at vi taler rent ud af posen i dag om Kina og Rusland. Vi ville ellers risikere, at vores økonomiske afhængighed af dem - som desværre eksisterer på en del områder - gør os enøjede eller sågar blinde i menneskerettighedsspørgsmål.
<P>
Når man tænker på, at krigen i Tjetjenien og stranguleringen af menneskerettighederne i Rusland er blevet bagatelliseret eller tiet ihjel af den tyske regering i årevis, og når man ser den funktion, som den tidligere kansler Schröder har overtaget, går det hurtigt op for en, hvorfor vi skal passe på, at Gasprom, den halvstatslige russiske energikæmpe, ikke begynder at spille den rolle i Europa, som United Fruit Company en gang spillede i Latinamerika. Vi skal samarbejde økonomisk og politisk, men vi skal drøfte menneskerettighedssituationen sådan, som den rent faktisk er. Dette vedrører også fangerne i Sibirien, som sulter under utænkelige forhold - hr. Horáček var inde på dette - ligesom forsøgene på at give ngo'erne mundkurv på, som det allerede er sket med de russiske medier. Jeg er hr. Deß meget taknemmelig for, at han sørger for, at vi omsider satser mere på vedvarende energier, for Europas ensidige afhængighed af Rusland fører en situation med sig, hvor vi begynder at tie ting ihjel, som netop ikke må ties ihjel.
<SPEAKER ID="171" LANGUAGE="" NAME="Józef Pinior," AFFILIATION="for PSE-Gruppen. - (PL) ">
<P>
   Hr. formand, jeg vil gerne henlede Parlamentets opmærksomhed på en farlig tendens i Rusland. Den offentlige anklagemyndighed og domstolene i dette land bruges i stigende grad som politiske våben af præsident Putins styre.
<P>
Den 9. december 2005 rejste den russiske anklagemyndighed sigtelse mod Neftjanoi Bank for hvidvaskning af penge og skattesvig. Bankens direktør. Boris Nemtsov, er en af Ruslands dygtigste og mest liberale politikere og et centralt medlem af oppositionen mod Putin. Dette er af særlig betydning i lyset af det kommende præsidentvalg, der vil blive afholdt i 2008, og som vil afgøre demokratiets fremtid i Rusland. I en udtalelse til mit partis hovedkvarter til offentliggørelse i partiets nyhedsbrev i november 2005 udtalte hr. Nemtsov, at der var risiko for, at der vil blive indført en statskontrolleret og monopolistisk kapitalisme i Rusland. Han gav også udtryk for, at han mente, at landet i øjeblikket er inde i en proces præget af, direkte citeret, "Lukasjenkisering".
<P>
EU bør frafalde kravet om, at russiske borgere skal have visum før indrejse til en EU-medlemsstat. Afskaffelsen af visumtvang vil være en garanti over for det russiske civilsamfund om, at landet vil blive mere demokratisk. 
<SPEAKER ID="172" LANGUAGE="NL" NAME="Bart Staes," AFFILIATION="Immemorial, Greenpeace, Social Verdict">
<P>
   Hr. formand, i ethvert normalt demokrati findes der en såkaldt fjerde magt, nemlig en samling kritiske journalister og borgere, ivrige ngo'er og nonprofitorganisationer, der som repræsentanter for det civile samfund uden tvang og censur kontrollerer myndighederne, regeringen, administrationen og parlamentet. Sådan er det ikke i Rusland. Munden lukkes på mennesker eller grupperinger, forretningsfolk og journalister, som har en for kritisk holdning til Kremls og Putins politik. Som toppen af kransekagen vil de russiske myndigheder nu også lukke munden på indenlandske og udenlandske ngo'er.
<P>
Jeg er meget glad for, at det er lykkedes os sammen med seks af de otte grupper at stille et fælles beslutningsforslag, som gør det muligt for os at sætte prikken over i'et. Det støtter mennesker som fru Aleksejeva og hr. Gari Kasparov. Det støtter de mange, som er aktive i ngo'er såsom Alexander Nikitin i Bellona, og ngo'er som og .
<P>
Det støtter også min tidligere medformand fra Det Parlamentariske Samarbejdsudvalg EU-Rusland, hr. Vladimir Lukin, som klart fordømmer det pågældende lovforslag. Dette beslutningsforslag fortjener at blive vedtaget med et overvældende flertal. 
<SPEAKER ID="173" LANGUAGE="" NAME="Jaromír Kohlíček," AFFILIATION="for GUE/NGL Gruppen. - (CS) ">
<P>
   Mine damer og herrer, demokratiet og friheden er truet i Rusland. Dette er baggrunden for denne beslutning, der er en reaktion på nye regler, der bevirker, at det ikke længere vil være muligt at føre penge ind i landet med det formål at støtte udviklingen af civilsamfundet. Den anden baggrund for denne beslutning er den indflydelse, som regeringen udøver på de fleste medier.
<P>
Mine damer og herrer, jeg håber, at dumaen snart vil vedtage en lignende beslutning vedrørende EU. Friheden, og følgelig demokratiet, er dybest set også truet i EU som følge af vedtagelsen af et forslag om pligt til lagring af telefonsamtaler, tekstbeskeder og e-mails til brug for politiet. I Italien kontrollerer premierministeren en afgørende del af fjernsynsmarkedet og endog af mediemarkedet i almindelighed. De tjekkiske medier er klart domineret af udenlandske ejere, idet 80 % af pressen ejes af to tyske koncerner. Dette udgør en klar trussel mod informationsfriheden, og situationen er den samme i Polen og i Balkanlandene. Er der ingen af Parlamentets medlemmer, der er det mindste bekymret over denne situation? Jeg mener, at parlamentsmedlemmerne vil forkaste dette beslutningsforslag enstemmigt efter at have overvejet spørgsmålet ganske kort. Hvis dette ikke sker, vil vi blive stillet i et lidet flatterende lys over for vores vælgere, medmindre Parlamentets medlemmer har udarbejdet et beslutningsforslag, der fordømmer mediemonopoler i EU-medlemsstaterne. 
<SPEAKER ID="174" LANGUAGE="" NAME="Bogusław Sonik (PPE-DE )." AFFILIATION="(PL) ">
<P>
   - Hr. formand, det er en skam, at vi drøfter krænkelser af menneskerettighederne i Rusland en torsdag eftermiddag. Det er især beklageligt, eftersom vi brugte megen tid på at drøfte Tunesien i onsdags, hvor alle parlamentsmedlemmerne og medierne var til stede.
<P>
Ytringsfriheden og tankefriheden er blandt EU's grundlæggende værdier og udgør demokratiets hjørnesten. Dette afspejles i de aktiviteter, der gennemføres af hundredtusindvis af ngo'er, der udgør den tredjemest magtfulde og indflydelsesrige kraft i Europa. Det er imidlertid uheldigt, at der vedtages love i Rusland, som er fremmede og uforståelige for os i Europa. Rusland fjerner sig endnu længere fra demokratiske standarder, og vi kan ikke undlade at reagere og blot se på, at grundlæggende rettigheder krænkes i et land, som har et privilegeret forhold til EU.
<P>
Vi kan ikke undlade at reagere over for så åbenlyst udemokratiske forandringer. Det vil blive vanskeligere, eller endog umuligt, for russiske ngo'er at opnå udenlandsk finansiering. De nye begrænsninger vil berøre hele 450.000 organisationer i Rusland, herunder udenlandske og internationale organisationer, der arbejder i Den Russiske Føderation. Den nye lovgivning indeholder bestemmelser, der forbyder de aktiviteter, der blev udført i henhold til de hidtil gældende regler for udenlandske og internationale organisationers russiske afdelinger og repræsentationer. Dette indebærer, at de bliver nødt til at lukke deres nuværende afdelinger og indsende ansøgninger om etablering af nye organisationer, der ikke vil være underlagt moderorganisationerne. Udlændinge, der ikke har permanent opholdstilladelse i Rusland, vil miste retten til at danne civile organisationer samt retten til at sidde i bestyrelsen for eller være medlemmer af sådanne organisationer.
<P>
Visse russiske politikere har hævdet, at ngo'er er et redskab, der anvendes af tredjelande til at føre udenrigspolitik i Rusland, men disse argumenter er absurde og en hån mod demokratiet. EU bør tilkendegive sin stærke modstand mod en sådan forkastelig holdning, der er symptomatisk for det stigende fremmedhad, der udvises af den russiske politiske elite. Tilstedeværelsen af 450.000 ngo'er i Rusland og den kendsgerning, at de er så aktive, vidner om deres popularitet i det offentlige og sociale liv i Rusland. EU bør støtte denne side af civilsamfundet. 
<SPEAKER ID="175" LANGUAGE="LT" NAME="Aloyzas Sakalas (PSE )." AFFILIATION="">
<P>
   - Hr. formand, selv om jeg fuldt ud støtter beslutningsforslaget, ønsker jeg blot at understrege, at Rådet og Kommissionen anvender dobbelte standarder over for de østeuropæiske lande. Et konkret eksempel herpå er den velkendte og konstante krænkelse af menneskerettighederne i Belarus og Rusland. Rusland er derudover involveret i drabet på en nation, hvilket trods alt ikke finder sted i Belarus. Rådet og Kommissionen behandler ikke desto mindre de to lande fuldstændig forskelligt. Lukasjenko er ikke velkommen i EU-medlemsstaterne, men præsident Putin hilses velkommen med åbne arme. Hvis disse dobbelte standarder kun anvendes som følge af Ruslands olie- og gasressourcer, som Belarus ikke har, er en sådan politik umoralsk, selv om EU betragtes som bannerfører for menneskerettigheder såvel som for en moralsk politik. Jeg tror ikke, at Rådet og Kommissionen er ubekendt med principperne for en moralsk politik. Der bør imidlertid ikke slækkes på disse principper på baggrund af olie og gas. 
<SPEAKER ID="176" LANGUAGE="EN" NAME="Ari Vatanen (PPE-DE )." AFFILIATION="">
<P>
   - Hr. formand, jeg håber, at det begrænsede fremmøde i Parlamentet ikke er udtryk for vores manglende interesse for situationen i Rusland, uanset hvor forståelig situationen end er her en torsdag eftermiddag. Situationen i Rusland er relevant for os, idet Ruslands interesser er vores interesser.
<P>
Desværre skrues uret i Rusland næsten tilbage til sovjettiden. I øjeblikket er der intet uafhængigt retsvæsen, der er intet frit fjernsyn, og den politiske opposition er blevet fuldstændig marginaliseret. Jeg vil ikke engang komme ind på, hvad der sker i Tjetjenien, men menneskeliv er ikke meget værd der. Med hensyn til ngo'erne er deres skæbne endnu et led i den alt for lange kæde af triste begivenheder i Rusland.
<P>
Vi må ikke blive ofre for "NIMBY"-syndromet: ikke her hos os! Det hele foregår så sandelig her hos os. Det vedrører os alle. Det er vanskeligt at få bugt med gamle vaner i Sovjetunionen, men vi bliver nødt til at hjælpe Rusland med at vende tilbage til demokrati og universelle værdier. Det er først og fremmest i det russiske folks interesse, idet de fortjener frihed, demokrati og gennemsigtig regeringsledelse. Vi kan desuden heller ikke samarbejde med en partner, der ikke respekterer internationale regler. Vi bliver nødt til at hjælpe Rusland frem til at blive en selvsikker nation, der forstår, at der ikke er noget modsætningsforhold mellem styrke og et demokratisk civilsamfund i fremgang. Vi må tale med én stemme, idet vi ellers ikke vil kunne få nogen indflydelse. Vi kan ikke få en god jul, og vi kan ikke have god samvittighed, hvis vi ikke anerkender, hvad der sker i vores tætte naboland. 
<SPEAKER ID="177" LANGUAGE="MT" NAME="John Attard-Montalto (PSE )." AFFILIATION="">
<P>
   - Jeg takker formanden. Det er en unægtelig kendsgerning, at organisationerne, de såkaldte ngo'er og metropolitan planlægningsorganisationer, har afgørende betydning i vores civilsamfund, både i store lande som f.eks. Rusland og i små lande som f.eks. mit hjemland. I Rusland er der omkring 7.000 organisationer. For mindre end tre uger siden vedtog det russiske parlament, den såkaldte duma, under førstebehandlingen nogle ændringsforslag, der berører disse organisationer. Der må tages hensyn til holdningerne i Rusland og uden for Rusland til disse ændringsforslag, der kan have indvirkninger på menneskerettighederne. Det bør imidlertid nævnes, at nogle få af disse organisationer i visse lande misbruges og arbejder med illegale og ulovlige formål. De russiske ændringsforslag har imidlertid en negativ indvirkning på organisationer, der handler i god tro. Det var positivt, at Europarådet blev bedt om at yde vejledning, og selv den russiske præsident Putin stillede nogle forslag til den nye formand. Afslutningsvis ønsker jeg at bemærke, at løsningen ikke er at placere disse organisationer i samme kategori, men at råde over de nødvendige retlige redskaber inden for rammerne af den europæiske konvention, således at de organisationer, der ikke er redelige, kan blive identificeret. Tak. 
<SPEAKER ID="178" LANGUAGE="EN" NAME="Günther Verheugen," AFFILIATION="">
<P>
   Hr. formand, jeg er meget glad for at kunne redegøre for Kommissionens holdning til menneskerettighedssituationen i Rusland. Der er en række spørgsmål, der bekymrer os, og som vi løbende drøfter med Rusland inden for rammerne af det nuværende strategiske partnerskab.
<P>
Lad mig starte med Tjetjenien. Det glæder os, at der blev afholdt valg i Tjetjenien den 27. november, og at de blev afholdt uden voldsanvendelse. I lyset af regionens urolige fortid er dette en bedrift i sig selv. Vi håber, at disse valg vil være et skridt i processen hen imod et fredeligt demokrati i Tjetjenien. Der er imidlertid en række meldinger om uregelmæssigheder, og vi forventer, at disse vil blive undersøgt behørigt.
<P>
Der skal gøre en langt større indsats, hvis Tjetjenien skal udvikle sig til et stabilt demokrati. Selv om sikkerhedssituationen tilsyneladende er blevet bedre, hersker der stadig en straffrihedskultur. Det er af afgørende betydning, at myndighederne foretager tilbundsgående undersøgelser af forsvindingssager og påstande om tortur, og at de stiller gerningsmændene, herunder repræsentanter for de retshåndhævende myndigheder, for en domstol. Rusland bør også sætte handling bag ord og samarbejde med FN's menneskerettighedsmekanismer, herunder FN's højkommissær for menneskerettigheder og FN's særlige rapportører. Det er også vigtigt, at den lokale ombudsmand i Tjetjenien udfører sine opgaver på en upartisk og effektiv måde.
<P>
Jeg bør også udtrykke vores bekymring over den påviste forsatte chikane af ngo'erne, herunder de ngo'er, der modtager støtte fra EU som f.eks. den russisk-tjetjenske venskabsforening. Dette berører også ngo'er, der yder humanitær bistand under ECHO-programmet.
<P>
I denne forbindelse gør jeg opmærksom på forslaget til ændring af den russiske lovgivning om ngo'er, der drøftes af dumaen i øjeblikket. Vi har været bekymret over, at den vil gøre det vanskeligere for mange ngo'er, især udenlandske ngo'er, at gennemføre deres aktioner, og at den derfor potentielt kan bringe Kommissionens bestræbelser på at hjælpe til med opbygningen af et civilsamfund i Rusland samt vores humanitære bistandsprogram i Tjetjenien i fare. Det er blevet fremført, at ændringerne er nødvendige for at håndhæve Ruslands ret til at beskytte sig mod terrorisme. Vi respekterer selvfølgelig denne ret, men tiltagene skal stå i rimeligt forhold til truslen, og internationale forpligtelser over for civilsamfundet, navnlig forpligtelser i forhold til OSCE og Europarådet, skal overholdes.
<P>
Min kollega, kommissær Ferrero-Waldner, gav udtryk for disse bekymringer over for udenrigsminister Lavrov under det russiske regeringsbesøg til Bruxelles den 7. december. Han udtrykte forståelse og sagde, at lovforslaget ville blive ændret på disse punkter. Det glædede os derfor at se, at ændringsforslagene til lovforslaget nu er blevet sendt fra præsidentens administration til dumaen, og vi hilser det forudgående samråd med Europarådet vedrørende dette spørgsmål velkommen.
<P>
Vi er imidlertid fortsat bekymret over risikoen for, at det nuværende lovforslag stadig medfører begrænsninger af ngo'ernes lovlige aktiviteter. Vi opfordrer derfor kraftigt det russiske parlament til at tage fuldt ud hensyn til Europarådets holdning under andenbehandlingen den 21. december. Vi vil fortsat følge denne sag, herunder gennemførelsen af nye love, tæt.
<P>
Lad mig afslutningsvis bemærke, at vi ønsker at rejse disse spørgsmål i en atmosfære præget af samarbejde med Rusland. Konsultationen mellem EU og Rusland om menneskerettigheder, der blev indledt sidste år, indgår nu regelmæssigt i vores dialog og giver mulighed for en åben og ærlig meningsudveksling. Derudover har Kommissionen, ud over at være den største donor af humanitær bistand til Nordkaukasus gennem ECHO, indvilliget i implementeringen af et program til samfundsøkonomisk genopretning med et budget på 20 millioner euro, hvilket tydeligt viser vores vilje til at involvere os aktivt i processen hen imod styrkelse af demokratiet og stabiliteten i regionen. Vi vil fortsat benytte enhver lejlighed til at bidrage konstruktivt til denne proces. 
<SPEAKER ID="179" LANGUAGE="" NAME="Formanden." AFFILIATION="">
<P>
   - Forhandlingen er afsluttet.
<P>
Afstemningen finder sted efter forhandlingen.
<SPEAKER ID="180" LANGUAGE="" NAME="Formanden." AFFILIATION="">
<P>
   - Næste punkt på dagsordenen er forhandling om seks beslutningsforslag om Etiopien og nye grænsekonflikter. 
<SPEAKER ID="181" LANGUAGE="EN" NAME="Ana Maria Gomes (PSE )," AFFILIATION="(Bifald)">
<P>
   Hr. formand, som chef for EU's valgobservationsmission i Etiopien medvirkede jeg til at overtale de etiopiske oppositionsledere til ikke at boykotte valget i maj, og jeg forsikrede dem om, at hele verden og EU i særdeleshed ville holde øje med valget. De følte, at valget var blevet organiseret af styret med den hensigt at narre det internationale samfund og ikke for at indføre demokrati. Selv om de blev valgt af det etiopiske folk, sidder de nu i fængsel. De har sultestrejket siden den 28. november, bliver muligvis dømt til døden, og på trods heraf ignoreres de af europæiske ledere. Dette sker på trods af, at jeg først i september advarede de europæiske regeringer, Kommissionen, den amerikanske regering og FN's generalsekretær om, at styret måske var i gang med at planlægge en selektiv undertrykkelse af etiopiske oppositionsledere.
<P>
Hvordan kan europæiske regeringer i så ynkelig grad svigte de mennesker, der stolede på EU, og som kæmpede og forsat kæmper for demokrati i Etiopien? Hvor kan europæiske og amerikanske ledere i så ynkelig grad svigte det etiopiske folk og et land, der har så stor betydning, det næstmest befolkede land i Afrika og hjemsted for Den Afrikanske Union? Hvilket budskab sender de til alle afrikanere? Hvordan kan FN's generalsekretær og Sikkerhedsrådet fortsat lukke øjnene for de massive overtrædelser af menneskerettighederne i Etiopien og glemme, at dette kan føre til en ødelæggende krig med nabolandet Eritrea? Hvordan kan hr. Blair, den britiske premierminister og formand for Rådet, fortsat tillade, at hr. Meles Zenawi, der har fængslet og truer valgte oppositionsledere, journalister, menneskerettigheds- og udviklingsaktivister og selv etiopiske repræsentanter for kampagnen "Global Call to Action Against Poverty" med dødsstraf, forbliver medlem af Afrika-kommissionen?
<P>
Dette er den tredje beslutning siden juli, hvor Parlamentet på tværs af det politiske spektrum har udtryk sin dybe bekymring over situationen i Etiopien. Hvordan kan europæiske ledere undlade at reagere på gentagne opfordringer fra Parlamentet, når etiopiske fangers liv står på spil?
<SPEAKER ID="182" LANGUAGE="ES" NAME="Raül Romeva i Rueda (Verts/ALE )," AFFILIATION="">
<P>
   Hr. formand, Etiopien er et af de lande, der modtager mest international økonomisk bistand, og EU yder således alene næsten 500 millioner amerikanske dollars hvert år. Vi kan derfor ikke forblive på sidelinjen i lyset af de begivenheder, der udspiller sig i landet, især efter de etiopiske myndigheders brutale og fuldstændig ubegrundede krænkelser af menneskerettighederne og massefængsling af oppositionsledere, menneskerettighedsaktivister og ngo-ansatte.
<P>
Den ekstremt grove og ubegrundede undertrykkelse af mennesker, der demonstrerede mod formodet valgsvindel, kan ikke forblive ustraffet. EU skal derfor for det første opfordre myndighederne i Addis Abeba til at løslade alle politiske fanger, journalister og redaktører øjeblikket og betingelsesløst. For det andet skal det sikres, at den humanitære bistand, der stadig er meget vigtig for befolkningen, kanaliseres via ngo'er og FN, og for det tredje at våbenembargoen i regionen fastholdes, og at adfærdskodeksen for våbeneksport overholdes fuldt ud. 
<SPEAKER ID="183" LANGUAGE="EN" NAME="Fiona Hall (ALDE )," AFFILIATION="">
<P>
   Hr. formand, jeg starter med den eritreiske grænse. Den etiopiske regerings afgørelse om at trække sine styrker tilbage er et velkommen skridt. Situationen er meget spændt og bliver ikke bedre af, at Eritrea har smidt medlemmer af FN-missionen ud af landet.
<P>
Under mødet i Edinburgh blev jeg af den eritreiske EU-ambassadør informeret om, at Eritrea ønskede at få løst problemet, men at Etiopien nægtede at skride til handling. I morges underrettede førstesekretæren ved Etiopiens EU-mission mig om, at Etiopien ønskede at få løst problemet, men at der var behov for at etablere forhandlingskanaler i forbindelse med gennemførelsen af grænsekommissionens afgørelse. Hvis det dybest set er tilfældet, at begge sider nu er indstillet på fred på trods af den tidligere stærke uvilje, kunne Kommissionen og Rådet ikke gå mere aktivt ind i at føre de to parter sammen? 
<P>
Med hensyn til situationen i Etiopien er Rådet derudover bekendt med, at en tværpolitisk gruppe fra Parlamentet, der overvågede valget den 15. maj, skrev til Hilary Benn, Det Forenede Kongeriges minister for international udvikling, den 23. november. Vi beskrev indgående vores bekymringer over tabet af liv og de krænkelser af menneskerettighederne, der har fundet sted her siden juni. Jeg har fået at vide, at svaret afventer ministerens underskrift.
<P>
Det kan vel være det politiske sidestykke til en check i posten, men jeg forstår, at Rådet og Kommissionen er forpligtet til at gennemføre solide drøftelser om demokrati og menneskerettigheder i henhold til Cotonou-aftalens artikel 8. Jeg håber så sandelig, at de vil være solide, og at man vil være opmærksom på Cotonou-aftalens artikel 96 om muligheden for at gennemføre hastesamråd, hvis der ikke sker fremskridt. 
<SPEAKER ID="184" LANGUAGE="CS" NAME="Jaromír Kohlíček (GUE/NGL )," AFFILIATION="">
<P>
    Mine damer og herrer, i forbindelse med beslutningen om situationen i Etiopien tillader jeg mig at spørge kommissæren, om Kommissionen eller nogen anden bistandsdonor har stoppet støtten til Eritrea efter sidstnævntes forbud mod FN-helikopterflyvninger med henblik på overvågning af situationen ved grænsen mellem de to lande. Dette forbud er en grov krænkelse af våbenhvilebetingelserne, og det vil være fornuftigt at reagere skarpt i denne forbindelse. Jeg anerkender, at der til trods for velbegrundet kritik er sket flere fremskridt i Etiopien med hensyn til demokrati i vestlig forstand end i den rivaliserende stat i Østafrika, men jeg kan ikke lade være med at undre mig over, hvorfor forslagsstillerne ikke har stillet krav om forhandlinger med efterkommerne af det tidligere regerende dynasti og om, at dette dynasti og det gamle arvearistokrati tilbageleverer ejendom. Det ville kun være logisk at gøre dette i lyset af, at vi i dag har vedtaget beslutninger, hvori der opfordres til, at de kommende EU-medlemsstater tilbageleverer ejendom.
<P>
Vi har i dag vedtaget beslutninger med krav om tilbagelevering, men jeg vil gerne spørge, om der her ikke er tale om en klar anvendelse af dobbelte standarder. Vi er kun urokkelige i vores krav om tilbagelevering, når det gælder Bulgarien og Rumænien. Vi stiller ikke lignende krav til Etiopien, eftersom det er alt for åbenlyst, at de er virkningsløse. Jeg støtter udtalelserne, men jeg er overrasket over, at hverken det nuværende overhoved for den kejserlige familie i Etiopien eller præsident Putin indbydes til at tale i Europa-Parlamentet, selv om Dalai Lama blev opfordret hertil i beslutningen om Tibet. Jeg er sikker på, at jeg er den eneste, der mener, at Parlamentet evt. anvender dobbelte standarder. For øvrigt vil jeg gerne spørge kommissæren, hvordan Kommissionen forholder sig til den nylige vedtagelse i det australske parlament af en lov, der indskrænker borgerrettighederne, og som bl.a. gør det muligt at tilbageholde personer i 14 dage. 
<SPEAKER ID="185" LANGUAGE="DE" NAME="Michael Gahler (PPE-DE )," AFFILIATION="">
<P>
   Hr. formand, på landkortet over Afrikas Horn kan man med megen besvær finde en lille stabilitetsø, nemlig Djibouti, og i de omkringliggende lande er situationen prekær. Somalia eksisterer praktisk talt ikke som stat. Den indenrigspolitiske situation er særdeles kritisk i Eritrea med en opposition, som undertrykkes. Efter det etiopiske valg har vi nu en situation, som svarer nøjagtig til den, som EU's chefobservatør, fru Gomes, beskrev. Desuden har Eritrea en destabiliserende indvirkning på Etiopien. Vi ved, at der kæmper guerillasoldater i Ogaden-provinsen, som støttes af Eritrea, og grænsekonflikten mellem Eritrea og Etiopien er fortsat i fare for at udvikle sig til en regulær krig.
<P>
Under dagens forhandlinger her i Parlamentet fokuserer vi på den indenrigspolitiske situation i Etiopien efter valget. Derfor ligger vores krav helt fast: Vi skal forlange af den etiopiske regering, at den sætter en stopper for anvendelsen af uforholdsmæssige midler til undertrykkelse af oppositionen og befolkningen, og at den omgående løslader alle politiske fanger og journalister. Jeg hørte netop, at man har fængslet yderligere tre journalister, og vi er dermed nu oppe på 15 fængslede journalister i alt. Internationalt Røde Kors skal også have adgang til lejrene, hvor der holdes rigtig mange fanger. Landets ministerpræsident gentog for nylig, at han ikke alene vil stille de politiske ledere for en domstol, men også de øvrige 3.000 tilbageholdte. Der vil ikke blive vist nogen nåde eller givet nogen juleamnesti. Den etiopiske regerings hensigter er entydigt konfrontationssøgende. Vi beder derfor EU om at overveje, om man eventuelt - ligesom over for andre regimer - bør indføre målrettede sanktioner over for magthaverne i Etiopien. Jeg mener, at det ville være et klart og tydeligt signal at sende. Hvis disse personer ikke længere må tage på indkøbsture til Europa, vil de måske indse, at de ikke længere kan regne med vores støtte og har vores tillid til, at de fører deres land i den rigtige retning.
<SPEAKER ID="186" LANGUAGE="DE" NAME="Karin Scheele," AFFILIATION="">
<P>
   Hr. formand, den kendsgerning, at vi allerede har vedtaget tre beslutningsforslag om dette land i Parlamentet inden for et halvt år, viser, hvor alvorlig og foruroligende situationen er i Etiopien.
<P>
De etiopiske myndigheders løsladelse af 8.000 personer er glædelig, men dette tal viser også, at der har været massearrestationer. Indtil nu har regeringen imidlertid hverken offentliggjort det samlede antal af fængslede personer eller deres opholdssted. Med vores beslutningsforslag opfordrer vi derfor den etiopiske regering til at oplyse det samlede antal fængslede personer, fangernes opholdssted, og til at give Den Internationale Røde Kors Komité og fangernes pårørende adgang hertil samt at give fangerne mulighed for juridisk bistand og medicinsk behandling.
<SPEAKER ID="187" LANGUAGE="EN" NAME="Marios Matsakis," AFFILIATION="for ALDE-Gruppen">
<P>
   . Hr. formand, krænkelser af menneskerettighederne i Etiopien er ikke et nyt fænomen. Disse krænkelser er også tidligere blevet fordømt. I 2005 vedtog Parlamentet to betænkninger om situationen i Etiopien, og vi blev skuffet over reaktionen to gange. For nylig gennemførte Etiopiens styre en uhyggeligt omfattende aktion, hvor de slog hårdt ned på politiske ledere, menneskerettighedsforkæmpere, uafhængige journalister, ngo-medarbejdere og unge, der udtrykte modstand mod regeringen i Addis Abeba. Tusinder af civile borgere er blevet arresteret og tilbageholdes uden rettergang. Ca. 8.000 er nu blevet løsladt, men et ukendt antal sidder fortsat varetægtsfængslet.
<P>
Vi er også meget bekymret over troppebevægelser på både den etiopiske og eritreiske side af grænsen. Der er nu en reel frygt for en ny krig, og de senere års ødelæggende fjendtligheder kan igen blive et nyt mareridt i dag.
<P>
Vi opfordrer den etiopiske regering til at respektere den etiopiske befolknings menneskerettigheder, og vi opfordrer også både den etiopiske og den eritreiske regering til at vise tilbageholdenhed, rette sig efter resolutionerne fra FN's Sikkerhedsråd og løse deres grænsestridigheder på fredelig vis og med en velvillig indstilling.
<P>
Jeg vil afslutningsvis bemærke, at fru Gomes' udtalelser var meget foruroligende og alvorlige, og jeg håber, at Kommissionen vil være i stand til at besvare hendes spørgsmål. 
<SPEAKER ID="188" LANGUAGE="EN" NAME="Alyn Smith," AFFILIATION="">
<P>
   Hr. formand, vi retter endnu en gang opmærksomheden mod Etiopien, og endnu en gang er situationen ikke blevet forbedret, men snarere forværret. Meldingerne bliver værre og værre. Vi hører nu, at ca. 18.000 unge er blevet arresteret i Addis Abeba, og at de er blevet ført til en åben mark ved Dedessa River og sat i fængsel. Det må have været en meget stor mark.
<P>
Vi må lægge hårdt pres på de etiopiske myndigheder for at få dem til at afsløre, hvor mange af deres borgere, de behandler dårligt. I beslutningsforslaget er der angivet en række forslag til, hvordan dette kan ske, men hr. kommissær, jeg vil værdsætte at blive orienteret om Deres aktuelle planer og fremtidige tiltag.
<P>
Regeringen må afsløre, hvor mange, navnlig hvor mange unge mennesker, der er blevet fængslet, og hvor mange, der er blevet dræbt. Hvad er Kommissionens holdning til den mulige nedsættelse af en uafhængig undersøgelseskommission, som skal undersøge hele sagen?
<P>
Der skal gøres en stor indsats på dette område, så inden jeg slutter - som den sidste taler i Parlamentet i 2005, så vidt jeg ved - ønsker jeg alle en afslappet ferie og en god nytårsaften, og jeg glæder mig til at se Dem i 2006, hvor vi vil forstærke vores indsats med henblik på at imødegå denne skrækkelige situation. 
<SPEAKER ID="189" LANGUAGE="PL" NAME="Ryszard Czarnecki (NI )." AFFILIATION="">
<P>
   - Hr. formand, selv om jeg håber, at vores ønsker om en glædelig jul også når frem til den etiopiske befolkning, tror jeg, at ferieperioden vil være en trist tid for mange af dem. Jeg siger dette, fordi en ikke ubetydelig del af den etiopiske befolkning er kristen, og Etiopien, som er et af de to største lande i Afrika, har kristne rødder. Jeg mener, at dette er endnu en grund til, at de mange EU-medlemsstater, der deler disse kristne rødder, bør forsvare menneskerettighederne i Etiopien.
<P>
Jeg har tillid til, at kommissæren ikke vil opføre sig som en vis afrikansk fugl i dag. Jeg henviser til strudsen, der er kendt for at have for vane at begrave sit hoved i sandet. Jeg håber, at hr. Verheugen vil tale åbent om Kommissionens og EU-institutionernes vilje og beslutsomhed med hensyn til at forsvare menneskerettighederne i et land, hvor sådanne rettigheder ganske rigtigt krænkes, uanset hvad andre måtte sige.
<P>
Jeg har tiltro til, at kommissæren vil gøre dette, og den tiltro giver mig håb. Jeg ønsker ham og alle parlamentsmedlemmerne en glædelig jul. 
<SPEAKER ID="190" LANGUAGE="EN" NAME="Günther Verheugen," AFFILIATION="">
<P>
   Hr. formand, Kommissionen er meget bekymret over den interne politiske udvikling i Etiopien siden valget den 15. maj. Demokratiseringsprocessen er på et vanskeligt stadie.
<P>
Kommissionen fordømmer sikkerhedsstyrkernes drab på uskyldige civile i gaderne i Addis Abeba og i andre byer i landet i juli og november. Arrestationen af tusindvis af mennesker, der sympatiserer med oppositionspartierne, er uacceptabel.
<P>
Kommissionen fordømmer også arrestationen af oppositionsledere, der har strejket i tre uger og derved bragt deres liv i fare.
<P>
Kommissionen har udtrykt sin bekymring skriftligt gennem kommissær Louis Michel og i Addis Abeba gennem EU-ambassadøren og den amerikanske ambassadør og gennem ambassadørgruppen Donor Ambassadors Group. De etiopiske myndigheder er blevet behørigt underrettet om vores bekymringer, men har endnu ikke reageret konstruktivt.
<P>
Som en umiddelbar reaktion på begivenhederne er Kommissionen og andre bidragsydere blevet enige om at genoverveje udviklingsbistanden. Budgetstøtten er allerede blevet forsinket, hvorimod humanitær bistand, fødevarehjælp og andre programmer fortsætter for indeværende.
<P>
På den politiske front vil missionscheferne fra EU indlede en struktureret politisk dialog med den etiopiske regering i henhold til Cotonou-aftalens artikel 8.
<P>
Missionscheferne i Addis Abeba har fremsendt et forslag til regeringen om en detaljeret struktur for dialogen og præstationsindikatorer til at måle fremskridt med hensyn til den politiske situation og menneskerettighedssituationen. Disse indikatorer vedrører hovedsageligt fremskridt med hensyn til demokratiseringsprocessen, respekt for menneskerettighederne og retsstatsprincippet samt regional fred og stabilitet.
<P>
Kommissionen mener ikke, at der på nuværende tidspunkt bør indledes samråd i henhold til artikel 96, idet der stadig er håb om, at en politisk dialog vil få et positivt udfald.
<P>
På længere sigt bliver Kommissionen nødt til at arbejde på at styrke de demokratiske institutioner i Etiopien og fremme en åben dialog mellem regeringen og civilsamfundet.
<P>
For indeværende er Kommissionen i gang med at styrke det etiopiske civilsamfunds rolle, således at civilsamfundet kan få større indflydelse på demokratiseringsprocessen. Vi mener, at disse tiltag skal videreføres på trods af tilbageskridt med hensyn til demokratiseringsprocessen.
<P>
Med hensyn til fredsprocessen mellem Etiopien og Eritrea vil jeg gerne minde om EU's holdning til dette spørgsmål. EU opfordrer parterne til at rette sig efter Algier-fredsaftalen samt den sidste og endelige afgørelse fra april 2002 fra Eritrea-Etiopien grænsekommissionen. Eritrea og Etiopien skal respektere og gennemføre FN's Sikkerhedsråds resolution 1640(2005). Derudover tilfalder initiativet FN's Sikkerhedsråd, idet FN er garant for Algier-fredsaftalen og kan håndhæve international lovgivning. 
<SPEAKER ID="191" LANGUAGE="" NAME="Formanden." AFFILIATION="Skriftlig erklæring (artikel 142)">
<P>
   - Forhandlingen er afsluttet.
<P>
Afstemningen finder sted efter forhandlingen.
<SPEAKER ID="192" LANGUAGE="EN" NAME="Glyn Ford (PSE )," AFFILIATION="">
<P>
   Jeg er bekymret over det forværrede forhold mellem Etiopien og Eritrea, der truer med at føre til en ny krig. Eritrea blev først uafhængig efter årtiers kamp, hvor titusindvis af frihedskæmpere døde. Siden da har menneskerettighedssituationen i Etiopien været frygtelig, mens den i Eritrea er gået fra at være nogenlunde tilstrækkelig til at være meget ringe.
<P>
Ikke desto mindre gør den skygge af konflikter, der hænger over regionen, det om end endnu vanskeligere at se betydelige forbedringer af menneskerettighedssituationen i begge lande. Det er derfor vigtigt, at Kommissionen og Rådet lægger pres på begge lande for at få dem til at vende tilbage til de styrkemål for udstationeringen af deres tropper, der var gældende den 16. december 2004, og herunder særskilt på Eritrea for at få landet til at omgøre sin beslutning om at forbyde helikopterflyvninger, der udføres af De Forenede Nationers mission i Etiopien og Eritrea og sin beslutning om at bede nogle af medlemmerne af missionen om at rejse. 
<SPEAKER ID="193" LANGUAGE="" NAME="Formanden." AFFILIATION="(Resultater og andre oplysninger vedrørende afstemningen: se protokollen)">
<P>
   - Vi går nu over til afstemning.
<SPEAKER ID="194" LANGUAGE="" NAME="" AFFILIATION="Før afstemningen">
<SPEAKER ID="195" LANGUAGE="EN" NAME="Glyn Ford (PSE )." AFFILIATION="">
<P>
   - Hr. formand, det drejede sig om en anmodning om delt afstemning for punkt 14, men efter drøftelser af spørgsmålet med nogle af mine kolleger fra andre grupper kan det gøres meget enkelt. Der er tale om en delt afstemning med hensyn til ordene "at tale i". Hvis det udtages, kan vi støtte udtalelsen. Punktet vil herefter blive affattet som følger: "tilskynder kraftigt Formandskonferencen til at indbyde Dalai Lama til Europa-Parlamentet i 2006". Jeg håber, at anmodningen om delt afstemning vil blive efterkommet, således at vi kan godkende udtalelsen i sin helhed. 
<SPEAKER ID="196" LANGUAGE="EN" NAME="Elizabeth Lynne (ALDE )." AFFILIATION="">
<P>
   - Hr. formand, jeg vil blot stille et procedurespørgsmål vedrørende den delte afstemning. Er det i orden at gennemføre en delt afstemning, når der ikke er blevet fremsat skriftlig anmodning forud for den pågældende mødeperiodes start? Jeg ønsker blot at få dette spørgsmål afgjort og få oplyst, hvilken artikel der henvises til. 
<SPEAKER ID="197" LANGUAGE="DE" NAME="Bernd Posselt (PPE-DE )." AFFILIATION="">
<P>
   - Hr. formand, man bør ikke overvurdere emnet. Ordet "statsoverhoved" findes ikke i beslutningsforslaget. Dalai Lama har allerede talt i plenarforsamlingen, og den praktiske gennemførelse kan vi undtagelsesvis overlade til Formandskonferencen og Præsidiet.
<SPEAKER ID="198" LANGUAGE="" NAME="Formanden." AFFILIATION="">
<P>
   - Afstemningen er afsluttet.
<SPEAKER ID="199" LANGUAGE="" NAME="Formanden." AFFILIATION="(Mødet hævet kl. 16.20)">
<P>
   - Jeg erklærer Europa-Parlamentets session for afbrudt.
