<CHAPTER ID="003">
Afgørelse om uopsættelig forhandling
<SPEAKER ID="008" NAME="Pervenche Berès">
formand for Økonomi- og Valutaudvalget. - (FR) Fru formand! Denne forhandling vil finde sted i aften, hvis plenarforsamlingen stemmer for at behandle forslaget som et uopsætteligt spørgsmål. Der er tale om en ændring af europæisk lovgivning, som vil gøre os i stand til at yde betalingsbalancestøtte til lande uden for euroområdet.
<P>
Som bekendt drejer den aktuelle sag sig om Ungarn, men jeg tror desværre, at vi er nødt til at være mere forudseende og generelt styrke denne EU-mekanisme for tildeling af støtte til medlemsstaterne, herunder de medlemsstater, som ikke er med i euroområdet.
<P>
Jeg vil derfor gerne bede plenarforsamlingen om venligst at stemme for denne uopsættelige forhandling.
