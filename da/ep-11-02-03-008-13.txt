<CHAPTER ID="008-13">
13. Udpegelse af formanden for Den Europæiske Tilsynsmyndighed (Den Europæiske Banktilsynsmyndighed) 
<SPEAKER ID="115" NAME="Olle Schmidt" AFFILIATION="ALDE">
(EN) Hr. formand! Vi skal nu udnævne de tre formænd for de nye finansielle tilsynsmyndigheder. Jeg vil gerne henlede Parlamentets opmærksomhed på, at ingen af disse tre er en kvinde. Det er efter min mening mærkværdigt, at Kommissionen ikke kan foreslå én eneste kvinde, der er kompetent til en af disse myndigheder.
<P>
(Bifald)
<SPEAKER ID="116" NAME="William" AFFILIATION="The Earl of) Dartmouth  (EFD">
(EN) Hr. formand! Jeg vil gerne foreslå fru Andreasen til en af disse roller.
<P>
(Bifald og udråb af "Hørt, hørt" fra EFD-Gruppen)
<SPEAKER ID="117" NAME="Enikő Győri" LANGUAGE="EN">
Hr. formand! I aftes havde vi en særdeles frugtbar forhandling i Parlamentet om udnævnelsesprocessen for formænd og administrerende direktører til de nye tilsynsmyndigheder. Jeg takker inderligt Parlamentet og de medlemmer, der deltog i forhandlingen.
<P>
Medlemmerne påpegede nogle forhold, der skal afklares, og som skal overvåges med henblik på at opfylde vores fælles mål, nemlig at få et velfungerende tilsynssystem, der kan udføre sin opgave på en effektiv måde.
<P>
Jeg er enig med Dem i, at det er af største betydning at sikre, at myndighederne kan fungere uafhængigt, at de har kompetente ledere med fastlagte beføjelser, og at den nødvendige finansiering af institutionerne garanteres.
<P>
Parlamentets budskab har nået formandskabet og blev mødt med åbne arme. Jeg er overbevist om, at vi nåede frem til en god aftale om dette spørgsmål. Jeg opfordrer Dem venligst til at stemme til støtte for kandidaterne.
<SPEAKER ID="118" NAME="Formanden">
Måske De vil påtage Dem jobbet?
<SPEAKER ID="119" NAME="Michel Barnier" LANGUAGE="FR">
Hr. formand, mine damer og herrer! Den stemme, De giver med største ansvar, er meget vigtig.
<P>
Det handler om at vælge formændene for de tre finansielle tilsynsmyndigheder - for bankerne, for forsikringsområdet og for markederne - så disse tre myndigheder kan komme i gang med arbejdet. Sammen med Det Europæiske Udvalg for Systemiske Risici vil de endelig danne den første reelle tilsynsstruktur for de europæiske finansielle markeder, og de står i betydelig gæld til Dem, fordi det var takket være en afstemning i Parlamentet, at disse myndigheder blev oprettet, og at deres beføjelser blev styrket.
<P>
De giver Deres stemme med største ansvar, og vi vil respektere Deres beslutning. Da jeg var den ansvarlige i Kommissionen, påtog jeg mig opgaven med at udvælge kandidaterne mellem de 275 ansøgere, som jeg ikke valgte. De var fra medlemsstaterne og tilsynsmyndighederne, der frit indgav ansøgninger. Det var en åben og gennemsigtig proces, som alle kunne deltage i, hvis de ønskede det.
<P>
Ved afslutningen af denne proces mødtes jeg personligt med de udvalgte kandidater. Jeg må sige, hr. Schmidt, at jeg selv beklagede, at den ene af de udvalgte kandidater til den ene af de tre stillinger - i Den Europæiske Banktilsynsmyndighed - en højt kvalificeret kvindelig ansøger, trak sig tilbage i sidste sekund lige før jul. Mit første løfte er, at jeg vil sikre, at den igangværende proces for udnævnelsen af de administrerende direktører - så sent som i morges mødtes jeg med de udvalgte kandidater til en af myndighederne - er mere afbalanceret, og at der er større variation med hensyn til repræsentation, navnlig hvad angår ligestilling mellem kønnene, som er et berettiget krav fra Parlamentets side.
<P>
Vi udvalgte disse kandidater på grundlag af deres kompetencer, ekspertise og forpligtelse over for Europa og uafhængighed. Jeg vil gøre det samme i forbindelse med de administrerende direktører, så disse tre myndigheder opnår den krævede troværdighed og autoritet.
<P>
Denne afstemning er vigtig. I et brev til fru Bowles og hr. Lehne, som jeg sendte i går, lovede jeg - og jeg bekræftede dette løfte for Dem i morges under næstformand Šefčovič - at vi vil give disse tre myndigheder de praktiske, finansielle og menneskelige ressourcer, der er nødvendige for at sikre, at de har den nødvendige troværdighed og uafhængighed, og jeg kan forstå, at formandskabet har lovet det samme.
<P>
Disse tre myndigheder står over for en betydelig arbejdsbyrde, hvad angår stresstest, kreditvurderingsbureauer og de tekster, De drøfter i øjeblikket vedrørende regulering af derivater og short selling. Det skorter ikke på arbejde. Vi ved, at markederne bevæger sig meget hurtigere end den demokratiske proces. Jeg har tillid til Parlamentet, når det forbereder sig på at stemme, og jeg bekræfter Kommissionens løfte om at sikre disse tre nye myndigheders uafhængighed, praktiske ressourcer og troværdighed.
<SPEAKER ID="120" NAME="Sharon Bowles" LANGUAGE="EN">
Hr. formand! Jeg beklager at tage Parlamentets tid.
<P>
Der blev fremsat beslutninger, fordi udvalget ikke var tilfreds med de institutionelle procedurer og ville have forsikringer fra Kommissionen og formandskabet. Under forhandlingen i går og i skriftlige erklæringer og breve til mig er der givet passende forsikringer, og disse vil alle blive offentliggjort.
<P>
Flertallet af udvalget henstiller nu til, at alle kandidaterne godkendes, og det er jeg personligt enig i. Det betyder at stemme imod alle beslutningerne.
<P>
Vi ønskede forsikringer på fire områder.
<P>
Med hensyn til myndighedernes uafhængighed har både Kommissionen og formandskabet igen bekræftet respekten for bestemmelserne vedrørende afhængigheden for myndighederne, deres formænd, administrerende direktører og bestyrelsesmedlemmer.
<P>
Med hensyn til repræsentation i bestyrelsen holder Kommissionen øje med tilsynsmyndighedsledelsens udnævnelser til bestyrelserne i overensstemmelse med forordningen, og formandskabet støttede Kommissionens erklæring.
<P>
Med hensyn til tilstrækkelige budgetressourcer har Kommissionen anerkendt behovet for at tilføre myndighederne tilstrækkelige budgetmæssige og menneskelige ressourcer, hvilket formandskabet har tilsluttet sig, og har understreget vigtigheden af, at medlemsstaterne opfylder deres forpligtelser.
<P>
Med hensyn til udnævnelsesproceduren har vi alle opdaget, at vi er bundet af forordninger på en upassende måde, hvilket alle sider har indset, f.eks. anvendelse af kriteriet for pensionsalder frem til embedsperiodens udløb og ligestillingsspørgsmålet. Disse vil blive omhandlet i revisionen, hvilket både Kommissionen og formandskabet tilslutter sig.
<P>
Udvalget insisterer fortsat på at deltage i de igangværende og fremtidige udvælgelsesprocedurer for alle stillinger, som f.eks. stillingen som administrerende direktør. Af demokratiske hensyn ønsker medlemmerne at kunne udtrykke præference for individuelle kandidater, og derfor er beslutningerne stadig på dagsordenen til afstemning. Hvis De vil godkende udnævnelserne, som jeg tilslutter mig, så skal De, som sagt, stemme imod beslutningerne.
<SPEAKER ID="121" NAME="Formanden">
Vi befinder os lige nu midt i en ganske mærkværdig procedure, som fru Bowles påpegede. Vi stemmer nu. De skal stemme for, hvis De er imod kandidaten, og De skal stemme imod, hvis De vil godkende kandidaten. Jeg forstår det ikke, men sådan er det.
