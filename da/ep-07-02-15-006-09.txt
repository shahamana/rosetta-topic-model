<CHAPTER ID="006-09">
9. Bekæmpelse af terrorisme (afstemning) 
<P>
Før afstemningen
<SPEAKER ID="082" NAME="Luis Yañez-Barnuevo García " AFFILIATION="PSE">
ordfører. - (ES) Hr. formand! Vi skal til at stemme om en betænkning om den eksterne dimension i kampen mod international terrorisme på dagen, hvor retssagen om det største angreb i Europas historie indledes i Madrid.
<P>
Vi har fire direkte ofre for angrebet hos os i tilhørerlogen i dag. Jesús Ramírez Castanedo, som blev alvorligt kvæstet ved angrebet, Jesús Abril Escusa, som mistede sin 19-årige søn, Isabel Casanova Ortega, som mistede sin 22-årige søn og sin far, samt Euclides Antonio Río Grajales, som blev alvorligt kvæstet ved angrebet. Af disse to årsager ville jeg være taknemmelig, hvis Parlamentet vil anerkende dem.
<P>
(Stående bifald for ofrene)
<SPEAKER ID="083" NAME="Formanden">
Vi giver udtryk for vores dybeste medfølelse, vores kondolence, og vi må inden for vores retsstatslige rammer gøre alt for, at morderne bliver stillet over for deres dommere. Vores solidaritet gælder ofrene personligt og deres familier. Vores tanker og inderligste og dybeste følelser går til de myrdede.
<P>
(Bifald)
<P>
Før afstemningen om ændringsforslag 19
<SPEAKER ID="084" NAME="Antonio Tajani" AFFILIATION="PPE-DE">
(IT) Hr. formand, mine damer og herrer! Efter ændringsforslag 19 vil jeg foreslå, at vi medtager teksten til dette mundtlige ændringsforslag, som sikkert også vil falde i ordførerens smag: "der henviser til den nylige opdagelse af særdeles farlige terroristorganisationer i Italien og Frankrig."
<P>
(Parlamentet vedtog det mundtlige ændringsforslag)
