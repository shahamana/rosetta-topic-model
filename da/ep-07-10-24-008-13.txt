<CHAPTER ID="008-13">
13. Forslag til ændringsbudget nr. 6/2007 (afstemning) 
<P>
Betænkning af James Elles
<SPEAKER ID="122" NAME="Benita Ferrero-Waldner">
medlem af Kommissionen. - (EN) Hr. formand! Jeg vil gerne fremkomme med en udtalelse på vegne af Kommissionen. I sit foreløbige forslag til ændringsbudget 6/2007 har Kommissionen foreslået indført et nyt budgetpunkt - "Anmodninger om skadeserstatning som følge af retlige procedurer mod Kommissionens afgørelser på konkurrenceområdet" og klassificering af tilhørende udgifter under overskrift 1a i den flerårige finansielle ramme, idet den vedrører en operationel aktivitet på det konkurrencepolitiske område.
<P>
Kommissionen ville debitere denne budgetpost for eventuelle budgetmæssige virkninger af afgørelser fra Domstolen eller Retten i Første Instans på konkurrenceområdet. Behovet for denne budgetpost stammer fra nylige domme i Retten i Første Instans og fra strukturen i budgettet. Bøder på det konkurrencepolitiske område posteres som almindelig budgetindtægt, men til postering af de beløb, der skal betales, kræves der oprettet en budgetpost på udgiftssiden i budgettet, som ikke eksisterer for øjeblikket.
<P>
Kommissionen tager ad notam, at budgetmyndigheden ikke har til hensigt at støtte oprettelse af denne budgetpost for 2007. På trods af denne beslutning kan Kommissionen i givet fald være nødt til at foretage betalinger for at overholde juridiske forpligtelser, der måtte følge af Domstolens afgørelser i 2007, inden for rammerne af det nuværende budget og under anvendelse af gældende regler.
<P>
Den dømmer ikke på forhånd den endelige beslutning om oprettelse af den dedikerede budgetpost og om klassificeringen af tilhørende udgifter inden for den flerårige finansielle ramme.
