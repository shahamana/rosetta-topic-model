<CHAPTER ID="013">
Afstemningstid
<SPEAKER ID="264" NAME="Formanden">
Tak, kommissær Orban! Forhandlingen er afsluttet. Afstemningen vil finde sted efter forhandlingen.
<P>
Jeg vil gerne benytte lejligheden til at sige noget om en ting, der kom frem under stemmeforklaringerne i eftermiddag og nu igen under catch-the-eye-proceduren. I henhold til forretningsordenen accepteres der ikke yderligere anmodninger, når først stemmeforklaringer eller catch-the-eye-proceduren er begyndt. Jeg havde bedt tjenestegrenene om måske at gøre det almindeligt kendt endnu en gang. Vi behandlede det uformelt i dag, men vi er nødt til at passe på i fremtiden, for ellers kommer vi til langt at overskride den tid, der er meddelt medlemmerne.
<P>
Vi går nu over til afstemningen om seks beslutningsforslag om Guinea. Vi skal først se på det fælles beslutningsforslag fra seks grupper, der skal træde i stedet for alle beslutningsforslagene om dette emne.
