<CHAPTER ID="003">
Fortolkning af forretningsordenen 
<SPEAKER ID="006" NAME="Formanden">
Fortolkningen af artikel 56 og artikel 50 i Parlamentets forretningsorden, som blev vedtaget af Udvalget om Konstitutionelle Anliggender på dets møde mandag den 14. februar 2011 blev meddelt under afstemningstiden i går. Da der ikke blev gjort indsigelser mod denne fortolkning i henhold til forretningsordenens artikel 211, stk. 4, antages fortolkningen for vedtaget. Som følge heraf er afstemningen om Mathieu-betænkningen om proceduren om tilladelse til tredjelandsborgere til at tage ophold og arbejde på en medlemsstats område blevet taget af dagsordenen for denne samling. Som De ved, er dette spørgsmål blevet drøftet indgående, og vi har nu en fortolkning, der er baseret på forretningsordenen og de principper, der ligger til grund for vores arbejde.
